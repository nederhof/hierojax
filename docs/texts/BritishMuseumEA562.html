<!DOCTYPE html>
<html lang="en">
<head>
<meta http-equiv="Content-Type" content="text/html; charset=utf-8">
<title>British Museum EA562</title>
<link rel="stylesheet" type="text/css" href="hierojax.css" />
<style>
.lineno {
    font-style: normal;
    font-size: 10;
    font-weight: 700;
}
body {
	line-height: 1.5;
}
</style>
<script type="text/javascript" src="hierojax.js"></script>
<script type="text/javascript">
    window.addEventListener("DOMContentLoaded", () => {
hierojax.processFragments(); });
</script>
</head>
<body>

<h1>British Museum EA562</h1>

<h2>Stela of Intef</h2>

<h3>main text</h3>

<span class="lineno">(1)</span>
<span class="hierojax" data-type="svg" style="font-size: 30px;">𓁷𓐰𓏤𓀀𓐍𓐰𓏏𓐰𓂡𓈖𓀀𓑅︀𓑆︀𓐰𓏥𓀀𓁷𓐰𓏤𓂣𓃀𓅡𓊌𓐰𓏨𓀀𓇋𓐍𓐰𔏏𓆓𓐻𓂧𓑅︀𓂋𓑉𓐰𓅱𓑇𓓆𓏪𓋴𓑀𓍯𓄿𓏏𓐰𓈐𓑊</span><br>

<span class="lineno">(2)</span>
<span class="hierojax" data-type="svg" style="font-size: 30px;">𓋴𓑀𓈖𓐰𓏥𓇋𓐍𓐰𓂞𓋴𓑀𓈖𓐰𓏥𓐰𓈖𓀀𓅜𓐳𓐍𓋹𓈖𓐰𓐍𓀀𓅓𔁽𓅱𓈒𓐰𓏨𓈖𓐰𓂞𓐰𓂞𓂋𓐰𓍿𓀀𓁐𓏪𓋴𓑀𓋹𓈖𓐰𓐍𓋴𓑀</span><br>

<span class="lineno">(3)</span>
<span class="hierojax" data-type="svg" style="font-size: 30px;">𓈖𓐰𓏥𓐰𓂋𓐰𓈖𓀀𓊹𓐱𓏪𓊪𓅱𓈖𓐰𓅓𓆱𓐰𓐍𓐱𓏏𓌀𓏤𓊵𓐰𓏏𓐱𓊪𓅡𓐳𓊸𓐵𓏤𓂞𓐰𓈖𓋴𓑀𓈖𓐰𓏥𓋴𓑀𓐍𓹟𓄿𔏏𓐰𓆑𓋴𓑀𓏠𓐰𓈖𓐰𓐍𓐱𓍊𓈖𓐰𓅱</span><br>

<span class="lineno">(4)</span>
<span class="hierojax" data-type="svg" style="font-size: 30px;">𓀀𓈖𓐰𓅓𓆱𓐰𓐍𓐱𓏏𓆳𓏏𓐰𓏨𓅡𓎡𓐰𔏏𓐰𓈖𓀀𓅓𓅜𓐍𓐱𓏏𓐰𔏏𓋴𓑀𓈖𓐰𓀀𓊃𓐰𓈖𓐰𓏕𓈎𓐰𓈖𓀜𓂋𓐰𓁹𓐰𓈖𓀀𓈖𓐰𓀀</span><br>

<span class="lineno">(5)</span>
<span class="hierojax" data-type="svg" style="font-size: 30px;">𓏎𓈖𓐰𓇥𓂋𓐰𓅱𓂋𓐰𓐍𓐰𔏏𓅓𓇋𓐍𓐱𓏏𓐰𔏏𓐰𓏥𓂞𓐰𓈖𓀀𓄤𓆑𓐰𓂋𓀀𓐍𓐰𓂋𓐰𔏏𓉐𓐰𓏤𓀀𓌻𓐰𓂋𓐰𓏏𓀀𓆱𓐰𓐍𓐰𓏏𓇾𓐰𓈇𓐰𓂋𓇥𓐰𓂋𓐰𓆑</span><br>

<span class="lineno">(6)</span>
<span class="hierojax" data-type="svg" style="font-size: 30px;">𓂜𓐰𓈎𓐰𓂋𓊃𓐰𓀀𓐱𓏤𓈖𓐰𓁷𓐱𓁶𓆑𓐰𓈖𓐰𓆑𓐰𓂣𓂋𓐰𓂻𓀀𓈖𓐰𓌂𓐱𓅓𓁹𓐰𓆑𓂋𓐰𓂞𓐰𓈖𓀀𓏏𓐰𓏑𓐰𓏔𓏪𓈖𓐰𓎛𓐱𓐷𓈎𓐰𓂋𓐸𓑰𓎛𓈎𓐰𓏏𓏊𓐰𓏨𓈖𓐰𓇋𓐱𓃀𓏊𓐰𓏤</span><br>

<span class="lineno">(7)</span>
<span class="hierojax" data-type="svg" style="font-size: 30px;">𓍒𓄿𓊛𓐰𓏤𓈖𓐰𓀀𓅞𓈖𓐰𓀀𓃛𓐰𓈗𓊛𓐰𓏤𓎀𓐰𓊃𓐰𓂻𓈖𓐰𓀀𓐱𓇛𓏏𓐰𓏏𓐰𓂻𓏪𓌨𓐰𓂋𓌉𓆓𓐻𔏏𓇓𓏏𓐰𓈖𓊃𓐰𓌳𓄥𓈖𓐰𓀀</span><br>

<span class="lineno">(8)</span>
<span class="hierojax" data-type="svg" style="font-size: 30px;">𓅓𓎛𓐱𓎿𓊃𓐰𓅱𓐱𓅱𓏪𓊃𓐰𓀀𓐱𓏤𓈖𓐰𓂸𓐰𓏏𓂭𓂭𓂋𓐰𓐜𓐰𓏤𓂋𓐰𓍿𓀀𓁐𓏪𓂣𓐰𓈎𓐱𓄿𓂭𓂭𓅓𓊄𓐰𓂝𓈖𓐰𓋴𓐱𓃀𓇼𓆓𓐻𓂧𓅱</span><br>

<span class="lineno">(9)</span>
<span class="hierojax" data-type="svg" style="font-size: 30px;">𓂋𓐰𓆑𓂋𓐰𓍿𓀀𓁐𓏪𓇋𓂋𓐰𓆑𓎛𓄿𓻻𓐰𓈇𓎔𓐰𔏏𓅓𓏇𓏏𓐰𓏦𓐰𓆑𓆓𓐻𓂧𓐰𓈖𓀀</span><br>

<span class="lineno">(10)</span>
<span class="hierojax" data-type="svg" style="font-size: 30px;">𓈖𓐰𔊫𓐴𓏌𓐱𓏤𓈖𓐰𓌢𓐱𓏨𓀀𓀀𓈖𓐰𓉐𓐱𓏤𓈖𓐰𓆓𓐻𓏏𓀀𓇋𓅱𓈎𓐰𓂋𓋴𓑀𓊬𓐰𓈖𓀀𓇋𓄿𓀗𓎛𓃀𓋴𓑀</span><br>

<span class="lineno">(11)</span>
<span class="hierojax" data-type="svg" style="font-size: 30px;">𓋳𓐰𓈖𓀀𓎛𓇉𓄿𓇋𓇋𓋳𓂜𓐰𓁹𓀀𓃛𓐰𓅱𓇋𓏏𓐰𓅪𓂋𓐰𓂋𓐰𓍿𓀀𓁐𓏪𓄠𓆓𓐳𓆓𓐰𓏏</span><br>

<span class="lineno">(12)</span>
<span class="hierojax" data-type="svg" style="font-size: 30px;">𓊹𓏤𓐰𓊪𓅱𓁹𓐰𓈖𓀀𓌳𓐰𓐙𓏏𓐰𔏏𓌻𓐰𓂋𓐰𓏏𓈖︂𓇓𓏏𓐰𓈖𓇍𓇋𓂻𓐰𓈖𓀀𓂋𓐰𓊖𓐰𓏏𓐱𓏤𓀀𓉔𓐰𓏤</span><br>

<span class="lineno">(13)</span>
<span class="hierojax" data-type="svg" style="font-size: 30px;">𓄿𓂻𓐰𓈖𓀀𓅓𓈈𓐰𓏏𓐱𓏤𓀀𓁹𓐰𓈖𓀀𓌻𓐰𓂋𓐰𓏏𓂋𓐰𓍿𓀀𓁐𓏪𓎛𓐱𓎿𓊃𓐰𓊃𓐰𓏏𔏏︂</span><br>

<span class="lineno">(14)</span>
<span class="hierojax" data-type="svg" style="font-size: 30px;">𓊹𓐱𓏪𓇋𓈖𓐰𓍛𓐱𓏤𓐰𓈖𓇓𓐰𓏏𓆤𓐻𓏏𓍹𓐼𓇳𓆣𓂓𓐽𓍺𓇳𓅭𓍹𓐼𓄊𓋴𓑐𓂋𓐰𓏏𓐰𓊃𓐰𓈖𓐽𓍺𓋹𓆓𓐻𓐷𓏏𓐰𓇿𓐸</span><br>

<span class="lineno">(15)</span>
<span class="hierojax" data-type="svg" style="font-size: 30px;">𓂋𓐰𓂞𓅱𓀀𓅓𓅓𓋴𓐱𓍋𓅓𓐴𓂋𓀀𓏥𓐰𓆑𓑒𓄪𓑒𓐰𓏤𓑋𓄓𓑐𓐰𓑆︀𓂣𓑉𓐰𓐍𓐰𓑆︀𓏌𓑉𓐰𓏏𓑉𓏰𓐰𓏰𓏎𓈖𓐰𓏏𓐰𓆑</span>

<h3>next to deceased</h3>

<span class="hierojax" data-type="svg" style="font-size: 30px;">𓁹𓐰𓈖𓐰𓊃𓈖𓐰𓏏𓐰𓏕</span>

<h2>Links</h2>

<ul>
<li> <a href="https://www.britishmuseum.org/collection/object/Y_EA562">British Museum</a>: images
<li> <a href="https://archive.org/details/Lichtheim1988AncientEgyptianAutobiographiesPages4201">Lichtheim (1988)</a> (pp. 108-109): translation
<li> <a href="https://tla.digital/text/TWJLZ7UEV5BX3FGMNX7VBQFNH4">TLA</a>: transcription and translation
</ul>

</body>
</html>
