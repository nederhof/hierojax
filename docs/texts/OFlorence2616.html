<!DOCTYPE html>
<html lang="en">
<head>
<meta http-equiv="Content-Type" content="text/html; charset=utf-8">
<title>O. Florence 2616</title>
<link rel="stylesheet" type="text/css" href="hierojax.css" />
<script type="text/javascript" src="hierojax.js"></script>
<script type="text/javascript">
    window.addEventListener("DOMContentLoaded", () => {
hierojax.processFragments(); });
</script>
</head>
<body>

<h1>O. Florence 2616</h1>

<p>
Typed by S. Rosmorduc in JSesh, licence: Creative commons CC-BY
</p>
<p>
Converted automatically to Unicode using HieroJax.
</p>

<span class="hierojax" data-sep="0.2" data-bracketcolor="blue" style="font-size: 30px;">[𓐷𓂜𓐰𓈖𓐸]𓂋𓐰𓈖𓏌𓏲𓀔𓂜𓐰𓈖𓌴𓐰𓁹𓄿𓄿𓁺𓐰𓑃︀𓋴𓏏𓐰𓍔𓄿𓏲𓇶𓈖𓇋𓏏𓐰𓈖𓇳𓅆𓂜𓐰𓈖𓐍𓐰𓈖𓌰𓅓𓇋𓇋𓂉𓏛𓐰𓀀</span><br>
<span class="hierojax" data-sep="0.2" data-bracketcolor="blue" style="font-size: 30px;">𓎔[𓇋𓐱𓇋𓐱𓏏]𓊡𓏲𓏫𓃹𓐰𓈖𓏹𓎢𓐰𓎢𓇱𓇳𓏤𓈖𓁷𓏤𓑄︀𓇳𓐱𓏤𓐰𓎠𓂜𓐰𓈖𓀢𓋴𓈖𓐰𓏦𓂋𓈝𓅓𓏏𓐰𓂻𓃹𓐰𓈖𓇋𓈖𓅯𓄿𓅜𓐍𓏲𓀼</span><br>
<span class="hierojax" data-sep="0.2" data-bracketcolor="blue" style="font-size: 30px;">𓁷𓏤𓆓𓐳𓂧𓈖𓐰𓆑𓇋𓂋𓅓𓈖𓐰𓇥𓐰𓂋𓃹𓐰𓈖𓀀𓋹𓈖𓐰𓐍𓏏𓏲𓁷𓏤𓁶𓏤𓇾𓐰𓈇𓐱𓏤𓇋𓏲𓀀𓅓𓐰𓂋𓉐𓌉𓉐𓈖𓇓𓏏𓐰𓈖𓍹𓐼𓊵𓐰𓏏𓊪𓏲𓅆𓐽𓍺𓏹𓏹𓏹𓇋𓏲𓀀𓄔𓐰𓈖𓏌𓏲𓏛𓀜𓈖𓅯𓄿</span><br>
<span class="hierojax" data-sep="0.2" data-bracketcolor="blue" style="font-size: 30px;">𓀎𓀀𓏪𓇋𓏲𓃹𓐰𓈖𓏲𓅓𓄂𓐰𓏏𓐱𓏤𓂋𓐰𓍿𓀀𓐱𓁐𓐰𓏦𓄖𓐰𓂻𓊹𓊹𓊹𓅆𓏫𓇋𓏲𓀀𓊵𓐰𓏏𓊪𓏲𓏛𓅓𓆳𓏏𓐰𓊗𓎆𓏤𓏤𓏤𓏤𓅓𓈖𓐰𓄿𓇹𓐰𓇼𓂧𓏲𓇳𓏤𓈙𓈗𓇳𓇓𓆤𓍹𓐼𓏠𓐰𓈖𓊵𓐰𓏏𓊪𓏲𓐽𓍺𓋹𓍑𓋴</span><br>
<span class="hierojax" data-sep="0.2" data-bracketcolor="blue" style="font-size: 30px;">𓇋𓏲𓆑𓁷𓏤𓂞𓐰𓏏𓈖𓑕𓐰𓀀𓑕𓅯𓄿𓇋𓇋𓀀𓏤𓏤𓏤𓏤𓈎𓃀𓏲𓏋𓐰𓏦𓈖𓐎𓐰𓏏𓐱𓏤𓎛𓈖𓐰𓂝𓏏𓐰𓄿𓇋𓇋𓌥𓃀𓏲𓇋𓇋𓏏𓐰𓉐𓈖𓐰𓏏𓍱𓐰𓊃𓏏𓐰𓉐𓇋𓏲𓆑𓁷𓏤𓂞𓐰𓏏𓁹𓇋𓇋𓏏𓏲𓈖𓐰𓀀𓇋𓀁𓁹𓐰𓂋𓑕𓐱𓏏𓑕𓎠𓐰𓏏𓈖𓅯𓄿</span><br>
<span class="hierojax" data-sep="0.2" data-bracketcolor="blue" style="font-size: 30px;">𓈖𓐰𓏏𓐱𓏭𓏇𓇋𓐪𓂧𓐰𓏌𓐱𓏲𓏛𓀀𓇋𓏲𓆑𓁷𓏤𓂞𓐰𓏏𓊵𓐰𓏏𓊪〈𓀀〉𓅓𓑕[𓐷𓏏𓐰𓄿𓐸]𓇋𓑕𓇋𓀀[𓊢𓐱𓏤]𓉐𓅯𓑕𓄿𓑕𓇋𓑕𓇋𓑕𓋴𓑕[𓏏𓑕]𓄿𓑕𓌸𓑕𓉗𓑕𓏏𓑕𓐰𓉐𓑕[𓈖𓑕]𓐰𓂣𓑕𓎆𓊪𓏏𓐰𓂋𓇋𓆵𓁺𓇋𓑕𓇩𓑕𓋴𓑕𓂻𓑕𓇋𓑕𓇋𓑕𓅫𓑕𓅯𓄿𓃛𓏲𓏏𓐰𓈇𓐱𓏤</span><br>
<span class="hierojax" data-sep="0.2" data-bracketcolor="blue" style="font-size: 30px;">𓌨𓐰𓂋𓏭𓐰𓏛𓆼𓄿𓂝𓐰𓂻𓆑𓂋𓃀𓏲𓈖𓐰𓏦𓂋𓏤𓈐𓐰𓂻𓁹𓇋𓇋𓀀𓅯𓄿𓊡𓏲𓏫𓐍𓐰𓏭𓐍𓐰𓏭𓅷𓄿𓇋𓇋𓂷𓐰𓂡𓐰𓆑𓈖𓐰𓄓𓐻𓊃𓇋𓇋𓄹︂𓑀𓐍𓐰𓂋𓇋𓂋𓅯𓄿𓆓𓐳𓂧𓅯𓄿𓆓𓐳𓂧𓁹𓑕𓎢</span><br>
<span class="hierojax" data-sep="0.2" data-bracketcolor="blue" style="font-size: 30px;">𓈖𓐰𓀀𓇋𓏲𓀀𓂋𓂞𓐰𓏏𓁹𓇋𓇋𓏏𓏲𓄥𓄿𓅓𓏲𓉐𓏏𓐰𓈇𓅓𓌳𓄿𓏲𓏏𓈇𓏤𓇋𓏲𓆑𓈖𓐰𓀀𓂋𓏤𓏤𓏤𓏤𓊃𓐰𓊪𓐱𓊗𓁹𓇋𓇋𓏏𓏲𓇋𓅓𓋴𓈖𓐰𓏦𓐍𓐰𓂋𓇋𓏲𓀀𓁹𓐰𓂋𓐱𓏏𓇋𓐍𓐰𓏛𓅓𓏠𓐰𓈖𓏲𓏫𓏏𓐰𓄿𓆳𓏏𓐰𓊗𓆓𓐳𓂧</span><br>
<span class="hierojax" data-sep="0.2" data-bracketcolor="blue" style="font-size: 30px;">𓈖𓐰𓄿𓇋𓀁𓆓𓐳𓂧𓈖𓐰𓀀𓂝𓐰𓈖𓂽𓄖𓐰𓏲𓐱𓏭𓂻𓇑𓐱𓇑𓐰𓈖𓐰𓈖𓅓𓌃𓂧𓐰𓏏𓀁𓏫𓂋𓇥𓐰𓂋𓏲𓏛𓂋𓈝𓅓𓏏𓐰𓏛𓃹𓐰𓈖𓇋𓈖𓊹𓍛𓏤𓅆𓁶𓊪𓐰𓏭𓈖𓇋𓏠𓐰𓈖𓅆𓇳𓅆𓇓𓏏𓐰𓈖𓅆𓊹𓊹𓊹𓅆𓏫𓀀𓐍𓐰𓈖𓇓𓏲𓅓𓎛𓃀𓎱𓐰𓇳𓐱𓀀</span><br>
<span class="hierojax" data-sep="0.2" data-bracketcolor="blue" style="font-size: 30px;">𓁷𓏤𓆓𓐳𓂧𓈖𓐰𓆑𓇋𓐍𓐰𓏛𓆓𓐳𓂧𓐰𓎡𓈖𓐰𓀀𓌡𓐰𓂝𓐱𓏤𓋴𓎛𓆰𓐰𓈖𓏌𓏲𓏛𓀜𓄤𓆑𓐰𓂋𓈖𓆷𓄿𓏲𓏛𓁹𓐰𓂋𓐱𓏏𓆑𓈖𓐰𓀀𓂞𓐰𓀀𓁹𓇋𓇋𓏏𓏲𓆑𓈖𓐰𓎡𓅓𓂋𓏤𓊪𓏲𓂞𓀀𓂦𓐰𓂋𓏏𓏲𓈖𓐰𓀀𓊃𓐰𓀀𓐱𓏤𓏤𓐱𓏤𓐱𓏤𓐰𓑁𓐱𓏤𓐱𓏤𓐱𓑁𓍛𓏹𓏹</span><br>
<span class="hierojax" data-sep="0.2" data-bracketcolor="blue" style="font-size: 30px;">𓊃𓐰𓏏𓐱𓁐𓏤𓐱𓏤𓐱𓏤𓐰𓑁𓐱𓏤𓐱𓏤𓐱𓑁𓏛𓎆𓎝𓎛𓏛𓈖𓐰𓀀𓈗𓅓𓏏𓏲𓀀𓂞𓐰𓏏𓎅𓐰𓈖𓇣𓏏𓐰𓏭𓌾𓐰𓏦𓅓𓏠𓐰𓈖𓏏𓐰𓇳𓏤𓂋𓁹𓐰𓂋𓆑𓈖𓐰𓀀𓅓𓅯𓄿𓅓𓐰𓂋𓐍𓐰𓏏𓏛𓐰𓏦𓂋𓎝𓎛𓏛𓈖𓐰𓀀𓈗𓃹𓐰𓈖𓇋𓈖</span><br>
<span class="hierojax" data-sep="0.2" data-bracketcolor="blue" style="font-size: 30px;">𓅜𓐍𓏲𓀻𓊖𓐰𓏏𓐱𓏤𓃀𓏲𓋴𓐍𓐰𓈖𓂜𓂉𓁷𓏤𓆓𓐳𓂧𓈖𓐰𓆑𓇋𓏲𓏫𓇋𓐍𓐰𓏛𓈖𓐰𓄿𓏫𓇋𓀁𓁹𓐰𓂋𓏲𓐰𓎢𓃀𓏲𓆼𓄿𓂝𓐰𓂻𓆱𓐰𓏏𓐱𓏤𓈖𓆅𓏲𓇳𓏤𓃀𓏲𓆼𓄿𓂝𓐰𓆑</span><br>
<span class="hierojax" data-sep="0.2" data-bracketcolor="blue" style="font-size: 30px;">𓐠𓏤𓂋𓏤𓂧𓐰𓏭𓂧𓐰𓏭𓆭𓂜𓐰𓈖𓈝𓅓𓏏𓐰𓂻𓅯𓄿𓇋𓈖𓐰𓂋𓊌𓎢𓎛𓎢𓎛𓀗𓋴𓈖𓐰𓃀𓂻𓐰𓆑𓈖</span><br>

</body>
</html>
