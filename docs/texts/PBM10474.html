<!DOCTYPE html>
<html lang="en">
<head>
<meta http-equiv="Content-Type" content="text/html; charset=utf-8">
<title>P. BM 10474</title>
<link rel="stylesheet" type="text/css" href="hierojax.css" />
<script type="text/javascript" src="hierojax.js"></script>
<script type="text/javascript">
    window.addEventListener("DOMContentLoaded", () => {
hierojax.processFragments(); });
</script>
</head>
<body>

<h1>P. BM 10474</h1>

<p>Teaching of Amenemope</p>
<p>This text was typed from the old edition of H.O. Lange (1925) before the new edition by V. Laisney appeared</p>
<p>
Typed by S. Rosmorduc in JSesh, licence: Creative commons CC-BY
</p>
<p>
Converted automatically to Unicode using HieroJax.
</p>
<span style="font-size: 10; font-weight: 700;">(1)</span> <span class="hierojax" style="font-size: 30px; color: red;">𓄂𓐰𓂝𓅓𓋴𓃀𓇼𓄿𓇋𓇋𓏏𓐰𓏛𓍼𓐰𓏤𓅓𓋹𓈖𓐰𓐍𓏛࿢</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓂸𓐰𓏏𓂋𓐰𓏲𓂭𓂭𓄑𓀁𓏪𓈖𓏲𓍑𓄿𓏛࿢</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓁶𓐰𓏤𓂾𓏤𓏛𓐰𓏥𓎠𓐰𓈖𓂝𓐰𓈎𓐱𓏲𓂝𓐰𓈎𓐱𓏲𓏭𓐰𓂻𓀙𓏲𓀀𓐰𓏥</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓈖𓐰𓏏𓂝𓐰𓏤𓏛𓐰𓏥𓈖𓋴𓍋𓅓𓂋𓀙𓇋𓀀𓐰𓏥</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓂋𓐰𓐍𓏛࿢𓍚𓏛࿢𓀜𓂽𓏲𓈙𓃀𓏲𓏏𓐰𓏴𓀁𓈖𓆓𓐰𓂧𓇓𓏲</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓂋𓂝𓐰𓈖𓂽𓋴𓏇𓇋𓀁𓈖𓐰𓉔𓄿𓃀𓏲𓏭𓐰𓂻𓇓𓏲</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓂋𓋴𓂝𓐰𓈎𓐱𓏲𓂭𓂭𓏛𓐰𓆑𓂋𓏇𓇋𓈐𓐰𓏏𓐱𓏤𓏥𓐰𓈖𓋹𓈖𓐰𓐍𓏛࿢</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓂋𓋴𓏲𓍑𓄿𓏛𓐰𓆑𓁷𓐰𓏤𓁶𓐰𓏤𓇾𓐰𓈇𓐱𓏤</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓂋𓐰𓂞𓐰𓏏𓉔𓄿𓇋𓇋𓏭𓐰𓂻𓄂𓐰𓏏𓐱𓏭𓄣𓐰𓏤𓆑𓐰𓂋𓂓𓐰𓂋𓇋𓏯𓐰𓉐𓀭𓆑</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓁹𓐰𓂋𓐱𓏭𓈞𓅓𓊦𓐰𓏛𓀜𓂋𓐰𓈋𓏲𓐰𓏲𓅫</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓂋𓈖𓐰𓈞𓅓𓏛࿢𓀜𓆑𓅓𓂋𓐰𓏤𓐰𓈖𓎡𓐰𓄿𓍯𓄿𓏲𓐰𓏭𓀀𓐱𓁐𓐰𓏥</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓋴𓅓𓋴𓅓𓀢𓀁𓅓𓂋𓐰𓏤𓐰𓈖𓂋𓐰𓐍𓇋𓇋𓏏𓐰𓏯𓅛𓀀𓐱𓁐𓐰𓏥</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓁹𓐰𓈖𓅓𓐰𓂋𓅭𓇾𓐰𓏏𓈇𓐰𓏤𓏪𓊃𓐰𓈙𓐠𓄿𓏲𓐰𓏭𓄆𓏛࿢𓀁𓅓𓇋𓄿𓏏𓐰𓏲𓊑𓏛𓐰𓏥𓏏𓐱𓏲𓐰𓆑</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓉐𓐰𓂋𓏏𓐰𓏯𓃉𓐰𓏥𓏞𓀀𓏌𓐰𓏤𓇾𓌸𓐰𓂋𓆳𓊖𓐰𓊖𓏪</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px; color: red;">𓅓𓐰𓂋𓄤𓏤𓇋𓇋𓌾𓐰𓏥𓐛𓐰𓊃𓐛𓐰𓊃𓏴𓀜𓏲𓍑𓄿𓏏𓐰𓏯𓂀𓆱࿠𓀭</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓋭𓐰𓊃𓏛࿢𓀜𓎝𓎛𓏲𓇋𓇋𓌾𓐰𓏥𓈖𓐰𓎠𓏤𓀭𓆑</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓈖𓐰𓐍𓃀𓏲𓍼𓐰𓏤𓏔𓐰𓏲𓐱𓏲𓈇𓐰𓏤𓏪𓂻𓏲𓂻𓈖𓌳𓄿𓏲𓐰𓏭𓏏𓐰𓈇𓏤𓏪</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓁷𓐰𓂋𓂋𓐰𓈖𓀁𓅨𓐰𓂋𓏛𓐰𓈖𓍛𓏤𓀭𓆑</span><br>
<span style="font-size: 10; font-weight: 700;">(19 )</span> <span class="hierojax" style="font-size: 30px;">𓋴𓏠𓐰𓈖𓍖𓌉𓏲𓇋𓇋𓉴𓊌𓐰𓏥𓁷𓐰𓏤𓏏𓐰𓈙𓇋𓏲𓏴𓐰𓈇𓏥𓐰𓈖𓅜𓏤𓐍𓐰𓈇𓐱𓏤𓏪</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓐍𓐰𓂤𓄿𓏲𓐰𓏛𓀜𓇓𓏏𓐰𓈖𓀭𓅓𓈖𓐰𓄿𓇋𓇋𓆑𓅓𓐰𓂝𓂧𓐰𓈖𓏌𓐰𓏲𓂷𓐰𓂡𓍼𓐰𓏥</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓁹𓐰𓂋𓐱𓏭𓂧𓐰𓈖𓏌𓐰𓏲𓇋𓇋𓄔𓐰𓏏𓐱𓏤𓍼𓐰𓏤𓈖𓆎𓅓𓏏𓐰𓊖</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓏞𓀀𓎝𓎛𓏲𓐰𓏛𓀜𓊹𓊵𓐰𓏏𓐱𓊪𓏒𓐰𓏥𓈖𓐰𓈖𓄿𓏪𓊹𓊹𓊹𓀭𓏪𓎠𓐰𓏲𓐱𓏥𓀭</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓂞𓐰𓂞𓏭𓀀𓋴𓐟𓄿𓎛𓃃𓇾𓐰𓑃࿠𓈖𓎡𓐰𓄿𓍯𓄿𓏲𓐰𓏭𓀀𓐱𓁐𓐰𓏥</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px; color: red;">𓅓𓐰𓂋𓄤𓏤𓇋𓇋𓌾𓐰𓏥𓋴𓌫𓅓𓀀𓂓𓐰𓏤𓇋𓇋𓏔𓐰𓏥</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓋴𓏏𓐰𓍔𓄿𓍬𓐰𓂻𓑃࿠𓂝𓐰𓂧𓉐𓅓𓄤𓏤𓇋𓇋𓌾𓐰𓏥</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓎼𓐰𓂋𓀁𓀀𓌶𓐰𓂝𓆄𓏛࿢𓅓𓏏𓐰𓈖𓐰𓏭𓌙𓅯𓊖𓊡𓏪𓅨𓐰𓂋𓏏𓐰𓊖</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓆄𓊤𓏲𓀁𓀀𓈖𓈘𓐰𓈇𓊪𓐰𓏤𓊖</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓎠𓐰𓏏𓍋𓅓𓐰𓂋𓉴𓊌𓐰𓊖𓁷𓐰𓏤𓋀𓏏𓐱𓏏𓐰𓈊𓊖𓌢𓌢𓌢𓏏𓐰𓉐𓊖</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓎠𓐰𓏏𓇋𓇩𓋴𓑄࿠𓂉𓉐𓐰𓈖𓍋𓃀𓏲𓂧𓐰𓈊𓊖</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px; color: red;">𓇋𓏠𓐰𓈖𓅓𓇋𓊪𓐱𓏏𓐰𓉐𓀀𓅭𓏤𓈖𓂺𓐰𓃒𓈖𓐰𓆱𓐰𓐍𓐱𓏏𓀜𓀀</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓆄𓊤𓏲𓀁𓀀𓈖𓊡𓏪𓅨𓐰𓂋𓊖</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓅭𓏤𓀀𓆑𓎡𓐰𓂧𓍘𓇋𓅫𓐰𓈖𓄟𓋴𓏲𓐰𓏏𓀔𓀀𓐱𓁐𓐰𓏥𓆑</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓈖𓐰𓆓𓐰𓊃𓏏𓐰𓏯𓅫𓐰𓈖𓏶𓐰𓈋𓏲𓐰𓏲𓅂𓀀𓐱𓁐𓐰𓏥𓆑</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓁷𓐰𓂋𓇯𓐰𓑃࿠𓊃𓐰𓈙𓏏𓐰𓍔𓏴𓐰𓈇𓐱𓏤𓏥𓐰𓈖𓋉𓐰𓊾𓏏𓐰𓏭𓀭𓅓𓃓𓃒𓐰𓏥𓅐𓏏𓐰𓆑𓀭</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓍬𓈗𓀀𓈖𓃹𓐰𓈖𓄤𓆑𓐰𓂋𓏛࿢𓀭</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓃀𓋴𓆟𓐰𓂻𓅃𓀭𓅓𓊨𓏏𓐰𓉐𓇋𓏏𓐰𓆑𓀭𓆑</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓑄࿠𓐱𓑄࿠𓐱𓑄࿠𓐱𓑄࿠𓁻𓐰𓈖𓅓𓂓𓐰𓂋𓇋𓏯𓐰𓉐𓀭𓆑𓀼𓋴𓏛࿢𓀭</span><br>
<span style="font-size: 10; font-weight: 700;">(19)</span> <span class="hierojax" style="font-size: 30px;">𓑄࿠𓑄࿠𓑄࿠𓑄࿠𓑄࿠𓑄࿠𓑄࿠𓑄࿠𓑄࿠𓊃𓐰𓈙𓏏𓐰𓍔𓑄࿠</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓍲𓐰𓈖𓈖𓐰𓏌𓐱𓏲𓁻𓐰𓈖𓊹𓅐𓏏𓐰𓆇𓁦</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓋷𓄿𓄿𓁻𓐰𓈖𓆎𓅓𓃒𓐰𓏥𓈖𓐰𓆱𓐍𓐰𓏏𓅂𓈇𓐱𓏤𓐰𓉐𓋉𓐰𓊾𓏏𓐰𓏭𓀭</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓐍𓐰𓂤𓄿𓏲𓐰𓏛𓀜𓋉𓐰𓊾𓏏𓐰𓏭𓀭𓅓𓂓𓐰𓂋𓇋𓏯𓐰𓉐𓀭𓆑</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓅃𓀭𓅓𓆄𓊤𓏲𓀁𓀀𓂋𓐰𓈖𓀁𓆑𓐰𓈖𓌶𓐰𓂝𓆄𓏛࿢</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓄟𓋴𓏲𓐰𓏭𓀔𓀀𓈖𓃀𓏲𓍯𓄿𓇋𓇋𓀗𓀀𓈖𓈘𓐰𓈇𓊪𓐰𓏤𓊖</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓅭𓏤𓀀𓈖𓌂𓐍𓅓𓇋𓇋𓀃𓀁𓏏𓁐𓈖𓆄𓏲𓀭𓏏𓐰𓆑𓈖𓐰𓏌𓐱𓏲𓏏𓐰𓆇𓆗</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓅨𓐰𓂋𓍘𓐍𓐰𓈖𓏌𓐰𓏲𓇋𓂉𓉐𓐰𓈖𓅃𓀭𓏏𓐰𓄿𓄊𓋴𓂋𓐰𓂡𓏛𓐰𓏥</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px; color: red;">𓆓𓐰𓂧𓆑𓉗𓏏𓐰𓉐𓍼𓐰𓏤𓁶𓐰𓊪𓏏𓐰𓏛</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓇋𓅓𓅓𓐰𓂝𓋹𓋹𓏲𓐰𓏭𓄔𓐰𓄔𓄹𓐰𓎡𓑀𓄔𓅓𓏛࿢𓇋𓀁𓆓𓐰𓂧𓏏𓐰𓏲𓏪</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓇋𓅓𓅓𓐰𓂝𓄂𓐰𓏏𓐱𓏭𓄣𓐰𓏤𓎡𓑀𓐰𓂋𓊠𓐰𓂝𓏛࿢𓀁𓏲𓏪</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓅜𓐍𓐰𓏛𓅯𓄿𓂞𓐰𓏏𓋴𓏏𓐰𓏥𓅓𓄣𓐱𓏤𓐰𓎡𓑀</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓏲𓐰𓎼𓄿𓇋𓏲𓏭𓐰𓍱𓏭𓐰𓍱𓅫𓐰𓈖𓅯𓄿𓃹𓐰𓈖𓏲𓐰𓂽𓋴𓏏𓐰𓏥</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓇋𓅓𓅓𓐰𓂝𓊵𓐰𓏏𓐱𓊪𓏲𓏪𓅓𓐰𓂝𓉔𓐰𓈖𓏌𓐰𓏲𓊬𓉐𓐰𓈖𓄡𓐰𓏏𓐱𓏯𓄹𓐰𓎡𓑀</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓁹𓇋𓇋𓏲𓏪𓊪𓐰𓈖𓂝𓐰𓏏𓊜𓏏𓐰𓆱𓅓𓄣𓐱𓏤𓐰𓎡</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓐍𓐰𓂋𓂋𓐰𓂝𓐱𓏤𓏴𓀜𓃹𓐰𓈖𓏲𓆓𓐳𓂝𓌙𓊡𓏪𓏛𓐰𓈖𓌃𓂧𓐰𓏭𓀁</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓁹𓇋𓇋𓏲𓏪𓊪𓐰𓈖𓂝𓐰𓏏𓊜𓏏𓐰𓆱𓅓𓄓𓐰𓏏𓐱𓏤𓄹𓐰𓎡𓑀</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓇋𓐰𓂋𓁹𓇋𓇋𓎡𓑀𓉔𓄿𓍯𓄿𓏲𓐰𓏭𓈐𓇳𓐰𓎡𓑀𓇋𓏲𓇑𓇑𓈖𓐰𓈖𓏛𓐰𓏥𓅓𓄣𓐱𓏤𓐰𓎡𓑀</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓅠𓅓𓏛𓐰𓎡𓑀𓇓𓏲𓅓𓊃𓐰𓊪𓐱𓊗𓅓𓂝𓐰𓂋𓐰𓏭𓎝𓏒𓐰𓏥</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓅠𓅓𓏛𓐰𓎡𓑀𓌃𓂧𓐰𓏭𓀁𓏪𓀀𓅓𓏲𓍑𓄿𓉐𓐰𓈖𓋹𓈖𓐰𓐍𓏛࿢</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓏲𓍑𓄿𓏛࿢𓎛𓂝𓐰𓏏𓐱𓏤𓄹𓐰𓎡𓑀𓁷𓐰𓏤𓁶𓐰𓏤𓇾𓐰𓏤𓐱𓈇</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓉗𓏏𓐰𓏲𓍼𓐰𓏤𓎔𓐰𓏛𓏤𓏤𓏏</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓀸𓄿𓏲𓐰𓏛𓀜𓏏𓐰𓏲𓂋𓎛𓏲𓂋𓐰𓂝𓐱𓏤𓏴𓀜𓇋𓄿𓂧𓐰𓏏𓐱𓏯𓅫</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓂋𓈖𓐰𓂝𓐰𓈙𓇋𓏲𓅃𓀭𓀸𓄿𓏲𓂝𓐰𓏤𓅫𓀀</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓅓𓁹𓇋𓄫𓐰𓏲𓂢𓐰𓂻𓂧𓐰𓏏𓐱𓏤𓎡𓑀𓐰𓂋𓏏𓐰𓎡𓑀𓈖𓐰𓂻𓇋𓄿𓀗𓀀</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓅓𓏏𓐱𓏲𓐰𓎡𓑀𓅷𓄿𓂷𓐰𓂡𓂋𓐰𓏤𓐰𓈖𓉻𓐰𓂝𓏛࿢</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓅓𓇥𓐰𓂋𓏏𓐰𓏭𓉔𓄿𓃀𓏲𓏭𓐰𓂻𓏏𓐱𓏲𓐰𓎡𓑀𓅓𓄋𓐰𓊪𓏏𓐰𓏴𓀁𓈖𓐰𓄿𓇉𓄿𓆍</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓅓𓏏𓐱𓏲𓐰𓎡𓑀𓋁𓃀𓏲𓀁𓅯𓄿𓁹𓐰𓂋𓐱𓏭𓇓𓏲</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓅓𓁹𓁹𓐰𓂋𓐱𓏭𓃀𓎼𓄿𓇋𓏲𓅨𓐰𓂋𓅯𓄿𓏏𓐰𓉔𓄿𓂿𓀜𓎡𓑀</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓅓𓏏𓐱𓏲𓐰𓎡𓑀𓂝𓐰𓈖𓂽𓈖𓐰𓆑𓏲𓐰𓈙𓃀𓏲𓏏𓐰𓏴𓀁𓁷𓐰𓏤𓆓𓐰𓊃𓐰𓎡𓑀</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓅯𓄿𓁹𓐰𓂋𓐱𓏭𓃀𓇋𓈖𓐰𓅫𓆼𓄿𓂝𓐰𓂻𓇓𓏲𓌸𓐰𓂋𓇋𓇋𓈗𓈘𓐰𓈇</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓏏𓐰𓄿𓇋𓇋𓏲𓐰𓆑𓇉𓄿𓇋𓇋𓈗𓈘𓐰𓈇𓏎𓈖𓐰𓆑𓇓𓏲</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓏏𓐰𓄿𓎔𓐰𓏛𓎛𓊡𓏪𓉔𓄿𓇋𓇋𓏭𓐰𓂻𓏏𓐰𓏲𓋴𓆎𓅓𓏛࿢𓁸𓐰𓊃𓃹𓐰𓈖𓏌𓐰𓏏𓇯𓐰𓇼𓇳𓏏𓐱𓏲𓐰𓆑</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓂧𓏇𓇋𓆈𓐰𓂡𓇓𓏲𓂋𓅮𓄿𓊪𓐰𓐍𓊪𓐰𓐍𓃩𓇯𓈗𓈘𓐰𓈇</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓅯𓄿𓈎𓐰𓂋𓇋𓏲𓃩𓇯𓈗𓈘𓐰𓈇𓐍𓐰𓏭𓇋𓇋𓇯𓈖𓐰𓄿𓏪𓅓𓋴𓎛𓏲𓆊𓐰𓏥𓃀𓇋𓈖𓐰𓅫</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓅯𓄿𓈙𓅓𓅓𓊮𓀏𓏏𓐱𓏲𓐰𓎡𓑀𓏇𓇋𓐍𓐰𓏛</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓇓𓏲𓋴𓃀𓎛𓏲𓐰𓄑𓀁𓊤𓏲𓀁𓆑𓐰𓂋𓁷𓐰𓂋𓏏𓐰𓇯𓀭</span><br>
<span style="font-size: 10; font-weight: 700;">(19)</span> <span class="hierojax" style="font-size: 30px;">𓇋𓐰𓂝𓎛𓏲𓇺𓀭𓋴𓊢𓂝𓐰𓂻𓃀𓏏𓐰𓍔𓄿𓏲𓐰𓅫𓏏𓐱𓏲𓐰𓆑</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓇋𓀁𓁹𓐰𓂋𓐱𓏭𓈞𓅓𓊦𓐰𓏛𓀜𓍑𓄿𓇋𓇋𓊛𓈖𓐰𓈖𓐰𓏥𓅯𓄿𓃀𓇋𓈖𓐰𓅫</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓇋𓏲𓃀𓐰𓈖𓁹𓇋𓇋𓈖𓐰𓈖𓐰𓏥𓅓𓏇𓇋𓐪𓂧𓐰𓏌𓏛࿢𓏏𓐱𓏲𓐰𓆑</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓍿𓐰𓊃𓍞𓂻𓇓𓏲𓇋𓅓𓅓𓐰𓂝𓈖𓐰𓆑𓂧𓐰𓏏𓐱𓏤𓐰𓎡𓑀</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓆼𓄿𓂝𓐰𓂻𓇓𓏲𓂝𓐰𓏤𓏲𓐰𓏭𓅯𓄿𓊹𓀭</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓎔𓐰𓏛𓄡𓐰𓏏𓐱𓏤𓆑𓅓𓏏𓐰𓏐𓏒𓐰𓏥𓅓𓂞𓐰𓏲𓎡𓑀</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓋴𓐟𓄿𓏲𓐱𓏭𓐰𓄑𓀁𓆑𓅓𓏏𓐱𓏲𓐰𓆑𓂋𓅓𓁻</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓎡𓇋𓇋𓀀𓊃𓐰𓊪𓐱𓊗𓄤𓆑𓐰𓂋𓏛࿢𓅓𓄣𓐱𓏤𓐰𓈖𓅯𓄿𓊹𓀭</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓏲𓋴𓆑𓐰𓄿𓅬𓐰𓂻𓂽𓄂𓐰𓏏𓐱𓏤𓌃𓂧𓐰𓏭𓀁</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓏤𓐱𓏤𓐱𓏤𓐰𓏏</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓅓𓁹𓅘𓎛𓃀𓏲𓐰𓏴𓀜𓍿𓐰𓍿𓀁𓂋𓐰𓏤𓅓𓐰𓂝𓅯𓄿𓏏𓐰𓍔𓄿𓂋𓐰𓏤𓆙𓀏</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓅓𓏏𓐱𓏲𓐰𓎡𓑀𓂧𓃀𓂧𓃀𓂻𓆑𓐰𓈖𓌃𓂧𓐰𓏭𓀁𓏪</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓏲𓋴𓆑𓐰𓄿𓅬𓐰𓂻𓂽𓄂𓐰𓏏𓐱𓏤𓂋𓐰𓈎𓄿𓂢𓐰𓅫𓀀𓆼𓄿𓃀𓏲𓀒𓏏𓐱𓏲𓐰𓈖𓏏𓐰𓉔𓄿𓂿𓀜𓀀</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓋴𓇥𓐰𓂋𓁀𓍱𓀜𓄂𓐰𓏏𓐱𓏤𓌃𓂧𓐰𓏭𓀁</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓆓𓐰𓂝𓌙𓊡𓏪𓉐𓐰𓂋𓂻𓐰𓆑𓏇𓇋𓐍𓐰𓏏𓊮𓀏𓅓𓃭𓐰𓏤𓏲𓐰𓏭𓇋𓇋𓏏𓐰𓄧𓆰𓏪</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓅯𓄿𓈙𓅓𓅓𓊮𓀏𓅓𓃹𓐰𓈖𓏌𓐰𓏏𓇯𓐰𓇼𓇳𓏏𓐱𓏲𓐰𓆑</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓏏𓐰𓏲𓍯𓄿𓉔𓄿𓂽𓏏𓐱𓏲𓐰𓎡𓑀𓄂𓐰𓏏𓐱𓏤𓆑𓆼𓄿𓂝𓐰𓂻𓋴𓏏𓐰𓈖𓁷𓐰𓏤𓏛𓐰𓆑</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓂋𓅯𓄿𓊹𓀭𓂋𓐰𓐍𓏛࿢𓂝𓐰𓈖𓂽𓈖𓐰𓆑</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓇋𓐰𓂋𓁹𓇋𓇋𓏲𓐰𓎡𓑀𓉔𓄿𓍯𓄿𓏲𓐰𓏭𓈐𓇳𓐰𓎡𓑀𓇋𓏲𓇑𓇑𓈖𓐰𓈖𓏛𓐰𓏥𓅓𓄣𓐱𓏤𓐰𓎡𓑀</span><br>
<span style="font-size: 10; font-weight: 700;">(19)</span> <span class="hierojax" style="font-size: 30px;">𓂋𓈖𓐰𓄿𓇋𓇋𓏲𓐰𓎡𓑀𓄟𓋴𓏲𓐰𓏏𓀔𓀀𓐱𓁐𓐰𓏥𓊪𓐱𓏏𓐰𓂋𓆳𓁻𓏲𓏪</span><br>
<span style="font-size: 10; font-weight: 700;">(20)</span> <span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓏤𓐱𓏤𓐰𓏤𓐱𓏤𓏏</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓇋𓐰𓂋𓅯𓄿𓈙𓅓𓅓𓊮𓀏𓈖𓊹𓉗𓏏𓐰𓉐𓀭</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓇓𓏲𓏇𓇋𓆷𓏏𓐰𓏤𓆭𓏪𓂋𓐰𓂧𓌗𓏛࿢𓅓𓏃𓈖𓐰𓏏𓐱𓏭𓂉𓉐</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓆎𓅓𓏏𓐰𓇳𓐱𓏤𓅯𓄿𓇋𓇋𓏲𓐰𓆑𓆼𓄿𓂝𓐰𓂻𓋴𓏭𓐰𓂋𓐰𓏤𓂧𓐰𓏭𓌳𓄿𓆭</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓏎𓈖𓐰𓏏𓐱𓏲𓄖𓐰𓂻𓏏𓐱𓏲𓐰𓆑𓈖𓅓𓐰𓂝𓐍𓐰𓂋𓅓𓐰𓂝𓈗𓈇𓐰𓏤𓉐𓏪</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓇓𓏲𓎔𓐰𓏛𓎛𓏲𓈗𓂻𓍯𓄿𓏲𓐰𓏭𓈐𓐰𓂻𓂋𓊨𓏏𓐰𓉐𓏏𓐱𓏲𓐰𓆑</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓏏𓐰𓄿𓋴𓏏𓐰𓍔𓄿𓊮𓀏𓏏𓐰𓄿𓇋𓇋𓏲𓐰𓆑𓈎𓐰𓂋𓋴𓁀𓍱𓏏𓏲</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓎼𓐰𓂋𓀁𓀀𓌶𓐰𓂝𓆄𓏛࿢𓂞𓐰𓆑𓇓𓏲𓅓𓃭𓐰𓏤𓇋𓄿𓂢𓐰𓂻</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓇓𓏲𓏇𓆷𓏏𓐰𓏤𓆭𓏪𓂋𓐰𓂧𓌗𓅓𓍘𓎛𓈖𓐰𓏏𓐱𓏯𓏏𓐰𓈇𓐱𓏤𓏪</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓇓𓏲𓄿𓐍𓄿𓐍𓇉𓆰𓏪𓈎𓃀𓏲𓄲𓐰𓏛𓆑𓐰𓈙𓅓𓈗𓌾𓐰𓏥𓆑</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓇓𓏲𓈖𓐍𓐰𓆑𓐰𓏏𓂧𓁷𓐰𓏤𓏯𓐰𓈖𓎠𓐰𓏤𓀭𓆑</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓂧𓐰𓎼𓄿𓇹𓐰𓃉𓐱𓏥𓆑𓃀𓇋𓈖𓐰𓂋𓇜𓏤𓆭𓏪𓆼𓄿𓃀𓏲𓋼𓇳𓐰𓆑𓇛𓅓𓏛࿢</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓏎𓏏𓐱𓏲𓐰𓈖𓄖𓐰𓂻𓏏𓐱𓏲𓐰𓆑𓅓𓏠𓐰𓈖𓏌𓐰𓏲𓀾𓆭𓏪</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛</span>
<span class="hierojax" style="font-size: 30px;">𓏤𓐱𓏤𓐱𓏤𓐰𓏤𓐱𓏤</span>
<span class="hierojax" style="font-size: 30px; color: red;">𓏏</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓅓𓁹𓂝𓐰𓈙𓎼𓄿𓇋𓏲𓂷𓐰𓂡𓂧𓐰𓈖𓇋𓏏𓍸𓐰𓏛𓏔𓐰𓏥𓈖𓊹𓉗𓏏𓐰𓉐𓀭</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓅓𓁹𓄿𓂝𓐰𓆑𓏭𓐰𓆊𓅠𓅓𓏛𓐰𓎡𓑀𓅯𓄿𓇉𓄿𓏲𓐰𓏲𓏛𓐰𓏥</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓅓𓁹𓂋𓐰𓏠𓈖𓐰𓏌𓐱𓏲𓂢𓐰𓂻𓅡𓐰𓎡𓑀𓇋𓀀𓐰𓈖𓊹𓀭</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓂋𓁹𓐰𓂋𓐱𓏏𓅜𓐍𓐰𓏛𓏥𓐰𓈖𓎡𓑀𓇋𓇋𓀀</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓅓𓁹𓆓𓐳𓂧𓅯𓄿𓉔𓐰𓂋𓇳𓐰𓏤𓈖𓏇𓇋𓇼𓄿𓏲𓇳𓐰𓏤</span><br>
<span style="font-size: 10; font-weight: 700;">(19)</span> <span class="hierojax" style="font-size: 30px;">𓄖𓐰𓂻𓇑𓇑𓈖𓐰𓈖𓏛𓐰𓏥𓏇𓇋𓐍𓐰𓏛</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓇼𓄿𓏲𓇳𓐰𓏤𓂻𓏲𓐰𓂻𓅯𓄿𓉔𓂋𓐰𓏲𓇳𓐰𓏤𓈖𓊃𓐰𓈖𓇋𓐰𓈖𓇋𓏲𓂾𓂻</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓅯𓄿𓂸𓐰𓏏𓂭𓂭𓈗𓈘𓐰𓈇𓆣𓂋𓐰𓏛𓅓𓂋𓐰𓏤𓐰𓈖𓉔𓄿𓈖𓐰𓏏𓐱𓏯𓈗𓈇𓐰𓏤𓏪</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓈖𓐰𓄿𓏪𓅓𓋴𓎛𓏲𓆊𓏪𓎡𓑀𓐰𓆑𓄿𓏲𓐰𓄖𓏛࿢𓀜𓈖𓐰𓄿𓏪𓂧𓐰𓃀𓇋𓇋𓄛𓏪𓁷𓐰𓏤𓆄𓏲𓐰𓏲𓃉𓐰𓏥</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓈖𓐰𓄿𓏪𓂋𓐰𓂋𓅓𓆟𓐰𓏥𓅓𓐰𓂝𓈙𓐰𓂝𓆑𓐰𓏭𓂷𓐰𓂡𓏪</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓈖𓐰𓄿𓏪𓃹𓐰𓈖𓈙𓄛𓏪𓋴𓐟𓏲𓐰𓏭𓄑𓀁𓈖𓐰𓄿𓏪𓄿𓊪𓐰𓂧𓅬𓐰𓏥𓅓𓎛𓃀𓏲𓎱𓐰𓇳𓏪</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓈖𓐰𓄿𓏪𓅓𓂝𓐰𓎡𓑀𓅓𓐰𓂝𓃭𓐰𓏤𓍘𓇋𓍱𓄡𓐰𓂝𓄿𓏲𓐰𓄖𓏛࿢𓀜</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓇋𓐰𓂋𓎼𓐰𓂋𓀁𓀀𓎠𓐰𓈖𓊹𓉗𓉐𓀭</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓋴𓏏𓐰𓏥𓆓𓐳𓂧𓅨𓐰𓂋𓎛𓎿𓋴𓀁𓇳𓐰𓂋𓐰𓂝𓀭</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓇋𓀁𓎔𓐰𓏛𓏏𓐱𓏲𓐰𓈖𓎼𓐰𓂋𓀁𓀀𓅠𓅓𓏛𓐰𓎡𓑀𓅯𓄿𓋹𓈖𓐰𓐍𓏛࿢</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓏲𓍑𓄿𓏛࿢𓎛𓂝𓐰𓏏𓐱𓏤𓄹𓐰𓎡𓑀𓁷𓐰𓏤𓁶𓐰𓏤𓇾𓐰𓏤𓐱𓈇</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓏤𓐱𓏤𓐱𓏤𓐰𓏤𓐱𓏤𓐱𓏤𓏏</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓅓𓁹𓂋𓐰𓏠𓈖𓐰𓏌𓐱𓏲𓂢𓐰𓂻𓎘𓏤𓇋𓇋𓉴𓊌𓐰𓊖𓁷𓐰𓏤𓏏𓐰𓈙𓇋𓏲𓐰𓏴𓈇𓐰𓏤𓏥𓐰𓈖𓅜𓐍𓐰𓈇𓐱𓏤𓏪</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓅓𓏏𓐱𓏲𓐰𓎡𓑀𓏏𓐰𓆑𓇋𓏲𓐰𓏴𓀜𓉔𓄿𓍯𓄿𓏏𓐰𓈇𓐱𓏤𓏥𓐰𓈖𓈖𓐰𓍇𓏌𓐰𓏲𓎛𓏲𓏏𓐰𓄧𓆰𓏪</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓅓𓁹𓊃𓐰𓈖𓐰𓎡𓑀𓏏𓐰𓏭𓆊𓂋𓎔𓐰𓂝𓏤𓈖𓄿𓎛𓏲𓐰𓏏𓈇𓐰𓏤</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓅓𓏏𓐱𓏲𓐰𓎡𓑀𓉔𓄿𓂧𓐰𓂢𓀜𓏏𓐰𓈙𓇋𓏲𓐰𓏴𓈇𓐰𓏤𓏥𓐰𓈖𓆼𓄿𓂋𓐰𓏏𓁸𓁐</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓂧𓐰𓈖𓌰𓅓𓂽𓈇𓐰𓏤𓏥𓐰𓈖𓉔𓄿𓃀𓏲𓐰𓍁𓏛𓐰𓂡𓐍𓃀𓅯𓄿𓌪𓐰𓂡𓈖𓅯𓄿𓊢𓂝𓐰𓇳𓐱𓏤</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓅯𓄿𓂝𓐰𓈙𓎼𓄿𓇋𓏲𓂷𓐰𓂡𓇓𓏲𓈖𓇏𓏏𓐰𓈇𓐱𓏤𓏪</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓃹𓐰𓈖𓏛𓐰𓆑𓌦𓐍𓐰𓏏𓏴𓀜𓅓𓋹𓏤𓇋𓇋𓀁𓏪𓈖𓐰𓂝𓍑𓄿𓅫</span><br>
<span style="font-size: 10; font-weight: 700;">(19)</span> <span class="hierojax" style="font-size: 30px;">𓇋𓏲𓐰𓆑𓊃𓐰𓊪𓎛𓏲𓐰𓏴𓀜𓈖𓅓𓅢𓏤𓐰𓑂𓀭𓏥𓐰𓈖𓇋𓐰𓂝𓎛𓏲𓇺࿠𓀭</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓇋𓀁𓁹𓐰𓂋𓏲𓐰𓎡𓑀𓋷𓄿𓄿𓁻𓐰𓂋𓅯𓄿𓁹𓐰𓂋𓐱𓏭𓇓𓏲𓁷𓐰𓏤𓁶𓐰𓏤𓇾𓐰𓏤𓐱𓈇</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓇋𓏲𓐰𓆑𓎛𓆰𓐰𓈖𓏌𓐰𓏲𓏏𓐰𓏭𓆊𓈖𓐰𓈎𓃀𓏲𓅫</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓇋𓏲𓐰𓆑𓐍𓐰𓆑𓐰𓏏𓀏𓅫𓐰𓈖𓏲𓐰𓉔𓈖𓐰𓏭𓊊𓀜𓅓𓎛𓂝𓐰𓏏𓐱𓏤𓄹𓐰𓎡𓑀</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓇋𓏲𓈖𓐰𓈞𓅓𓏛࿢𓀜𓋹𓈖𓐰𓐍𓏛࿢𓅓𓁹𓐰𓏏𓐱𓏤𓆑</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓇋𓏲𓅯𓄿𓇋𓇋𓆑𓉐𓐰𓏤𓐍𓐰𓆑𓐰𓏏𓀏𓅫𓐰𓈖𓅯𓄿𓂧𓏇𓇋𓈇𓐰𓏤𓊖</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓇋𓏲𓈖𓐰𓄿𓇋𓇋𓆑𓈙𓐰𓂝𓉻𓐰𓏛𓉐𓐰𓏥𓏲𓐰𓎼𓄿𓊪𓐰𓏲𓊊𓀜</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓇋𓏲𓏪𓅷𓄿𓂷𓐰𓂡𓄿𓐍𓐰𓏏𓏛𓐰𓏥𓏏𓐱𓏲𓐰𓆑𓅓𓂧𓐰𓏏𓐱𓏤𓄟𓋴𓏲𓐰𓏏𓀔𓀀𓐱𓁐𓐰𓏥𓆑</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓂞𓐰𓂞𓏏𓐰𓏲𓅯𓄿𓇋𓇋𓆑𓈖𓐰𓎡𓑀𓏏𓐰𓏴𓏛𓐰𓏥𓈖𓐰𓎡𓑀𓇋𓇋𓀀</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓀸𓄿𓏲𓐰𓏛𓀜𓏏𓐰𓏲𓂋𓐰𓉔𓄿𓂧𓐰𓂢𓀜𓏏𓐰𓈙𓇋𓏲𓐰𓏴𓈇𓐰𓏤𓏥𓐰𓈖𓄿𓎛𓏏𓐰𓈇𓐱𓏤𓏪</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓏏𓐰𓍃𓅓𓏛࿢𓁷𓐰𓂋𓇋𓇋𓐡𓀜𓏎𓐰𓈖𓏏𓐱𓏲𓐰𓎡𓑀</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓏏𓐰𓏲𓏏𓐰𓏲𓋴𓊵𓐰𓏏𓐱𓊪𓏛𓐰𓏥𓊹𓀭𓈖𓅓𓅢𓏤𓐰𓑂𓀭𓈖𓐰𓇺࿡𓀭</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓄋𓐰𓊪𓏏𓐰𓏴𓀁𓏏𓐰𓈙𓇋𓏲𓐰𓏴𓈇𓐰𓏤𓏥𓐰𓈖𓅜𓐍𓐰𓈇𓐱𓏤𓏪</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓋁𓃀𓏲𓀁𓂋𓐰𓎡𓑀𓋴𓏲𓍑𓄿𓏛࿢𓎛𓂝𓐰𓏏𓐱𓏤𓄹𓐰𓎡𓑀</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓀸𓄿𓏲𓐰𓏛𓀜𓏏𓐱𓏲𓐰𓂋𓎠𓐰𓂋𓇥𓐰𓂋𓀭</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓅓𓁹𓉔𓃀𓉔𓃀𓏴𓀜𓂧𓐰𓈖𓌰𓅓𓂽𓈇𓐰𓏤𓈖𓐰𓎡𓑀𓇋𓇋𓀀</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓅜𓐍𓐰𓏛𓈖𓐰𓎡𓑀𓏲𓍑𓄿𓏛࿢𓁷𓐰𓏤𓂋𓐰𓂋𓐱𓏤𓋴𓈖𓐰𓏥</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓋴𓂓𓐰𓏤𓍁𓏴𓐰𓂡𓅓𓇏𓏏𓐰𓈇𓐱𓏤𓅠𓅓𓑂𓏛𓐰𓎡𓑀𓐍𓐰𓂋𓏲𓏛𓐰𓏥𓏏𓐱𓏲𓐰𓎡𓑀</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓊏𓊪𓐰𓏛𓀜𓎡𓑀𓊃𓐰𓈖𓐰𓈖𓏏𓐰𓏭𓂉𓏒𓐰𓏥𓈖𓐰𓆱𓐍𓐰𓏏𓅂𓈇𓐱𓏤𓐰𓉐𓎛𓂝𓐰𓏏𓐱𓏤𓄹𓐰𓎡𓑀</span><br>
<span style="font-size: 10; font-weight: 700;">(19)</span> <span class="hierojax" style="font-size: 30px;">𓅜𓐍𓐰𓏛𓇋𓊪𓐱𓏏𓐰𓆱𓇋𓏲𓂞𓐰𓊃𓈖𓐰𓎡𓑀𓅯𓄿𓊹𓀭</span><br>
<span style="font-size: 10; font-weight: 700;">(20)</span> <span class="hierojax" style="font-size: 30px;">𓂋𓆼𓆼𓆼𓆼𓆼𓅓𓎼𓄿𓈖𓐰𓏭𓐟𓐰𓏤𓏴𓀜</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓃀𓏲𓁹𓐰𓂋𓐱𓏲𓏪𓁹𓐰𓂋𓐱𓏭𓉔𓐰𓂋𓏲𓇳𓐰𓏤𓅓𓐰𓂝𓌨𓐰𓂋𓈇𓐱𓏤𓐰𓉐𓈙𓐰𓂝𓉻𓐰𓏛𓉐</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓃀𓏲𓁹𓐰𓂋𓐱𓏲𓏪𓁹𓐰𓂋𓐱𓏭𓎛𓏲𓐰𓏭𓄑𓐰𓏛𓏪𓈖𓅯𓄿𓂝𓐰𓈙𓇋𓏲𓏊</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓆎𓅓𓄿𓏏𓐰𓇳𓐱𓏤𓅯𓄿𓇋𓇋𓏲𓏪𓊢𓂝𓐰𓇳𓐱𓏤𓈖𓏏𓐰𓄿𓊚𓐰𓏏𓐱𓏭𓉐</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓌉𓆓𓐰𓇳𓇾𓐰𓏤𓐱𓈇𓇋𓏲𓏪𓆓𓐰𓆑𓄿𓏲𓅯𓐰𓂻𓏪</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓅜𓐍𓐰𓏛𓅯𓄿𓈖𓐰𓌰𓐱𓅓𓎛𓏲𓀉𓅫𓅓𓂧𓐰𓏏𓐱𓏤𓅯𓄿𓊹𓀭</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓂋𓄊𓋴𓂋𓐰𓂡𓏛𓐰𓏥𓅓𓏲𓍑𓄿𓉐</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓅜𓐍𓐰𓏛𓅯𓄿𓏏𓐰𓏲𓅂𓏖𓐰𓏒𓏪𓇋𓏲𓄂𓐰𓏏𓐱𓏭𓄣𓐰𓏤𓇛𓅓𓏛࿢</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓂋𓄊𓋴𓂋𓐰𓂡𓏛𓐰𓏥𓌨𓐰𓂋𓏛࿢𓍲𓐰𓈖𓈖𓐰𓈖𓅫𓀏𓏪</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓏤𓐱𓏤𓐰𓏤𓐱𓏤𓏤𓐱𓏤𓐱𓏤𓐰𓏏</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓅓𓁹𓈎𓐰𓌳𓄿𓅓𓌙𓅯𓐰𓏛𓀜𓄣𓐱𓏤𓐰𓎡𓑀𓅓𓐟𓐰𓏤𓏯𓐰𓂻𓄊𓋴𓂋𓐰𓂡𓏛𓐰𓏥</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓂜𓐰𓈖𓐍𓅓𓂜𓐰𓅫𓆷𓄿𓇋𓇋𓏏𓐰𓏯𓀭𓂋𓐰𓈖𓐰𓈖𓏏𓐰𓆇𓁐</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓅓𓁹𓆼𓄿𓂝𓐰𓂻𓈖𓐰𓎡𓑀𓄂𓐰𓏏𓐱𓏭𓄣𓐱𓏤𓐰𓎡𓑀𓅓𓂋𓐰𓂋𓐱𓏤𓏲𓐰𓏭𓇯𓐰𓂻</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓊃𓐰𓏤𓐱𓀀𓎠𓐰𓈖𓏏𓐰𓄿𓇋𓇋𓏲𓐰𓆑𓃹𓐰𓈖𓏌𓐰𓏏𓇰𓇳</span><br>
<span style="font-size: 10; font-weight: 700;">(14)</span> <span class="hierojax" style="font-size: 30px;">𓅓𓁹𓅓𓐰𓂝𓆷𓄿𓊪𓐰𓏲𓏴𓀜𓂋𓏲𓆼𓄿𓐍𓐰𓂻𓇉𓄿𓏲𓐰𓏲𓏛𓐰𓏥</span><br>
<span style="font-size: 10; font-weight: 700;">(15)</span> <span class="hierojax" style="font-size: 30px;">𓏲𓍑𓄿𓏛࿢𓈖𓐰𓎡𓑀𓂋𓐰𓐍𓏲𓏛𓐰𓏥𓏏𓐱𓏲𓐰𓎡𓑀</span><br>
<span style="font-size: 10; font-weight: 700;">(16)</span> <span class="hierojax" style="font-size: 30px;">𓇋𓐰𓂋𓏎𓐰𓈖𓏏𓐰𓏲𓈖𓐰𓎡𓑀𓄊𓋴𓂋𓐰𓂡𓏛𓐰𓏥𓅓𓎛𓏲𓂋𓐰𓂝𓐱𓏤𓏴𓀜</span><br>
<span style="font-size: 10; font-weight: 700;">(17)</span> <span class="hierojax" style="font-size: 30px;">𓂜𓐰𓈖𓋴𓁀𓍱𓀜𓏲𓏪𓅓𓂞𓐰𓏲𓎡𓑀</span><br>
<span style="font-size: 10; font-weight: 700;">(18)</span> <span class="hierojax" style="font-size: 30px;">𓌉𓆓𓐰𓇳𓇾𓐰𓈇𓐱𓏤𓃀𓐰𓈖𓋴𓏏𓐰𓏥𓅓𓉐𓐱𓏤𓐰𓎡𓑀</span><br>
<span style="font-size: 10; font-weight: 700;">(19)</span> <span class="hierojax" style="font-size: 30px;">𓊪𓐱𓏏𓐰𓂋𓆳𓁺𓏲𓏪𓏏𓐰𓄿𓇋𓇋𓏲𓏪𓊨𓉐𓐍𓐰𓂋𓃀𓐰𓈖𓋴𓏏𓐰𓏥𓄿𓅓𓄈𓆑𓇓𓏲</span><br>
<span style="font-size: 10; font-weight: 700;">(20)</span> <span class="hierojax" style="font-size: 30px;">𓃹𓐰𓈖𓑂𓉿𓐰𓂡𓅯𓄿𓃛𓂧𓐰𓈖𓏌𓐰𓏲𓐎𓐰𓏏𓐱𓏤𓏪𓂋𓐰𓏤𓐰𓆑𓂝𓐰𓈎𓐱𓏲𓌙𓌙𓏛𓐰𓆑𓇓𓏲𓂝𓐰𓌳</span><br>
<hr>
<span style="font-size: 10; font-weight: 700;">(1)</span> <span class="hierojax" style="font-size: 30px;">𓅓𓂞𓐰𓆑𓏲𓉔𓄿𓂋𓐰𓊪𓐱𓏲𓇋𓇋𓈗𓀜𓏲𓏪𓅓𓇼𓄿𓏏𓐰𓉐</span><br>
<span style="font-size: 10; font-weight: 700;">(2)</span> <span class="hierojax" style="font-size: 30px;">𓁹𓇋𓇋𓏲𓏪𓈖𓐰𓏲𓐱𓏥𓃀𓅯𓄿𓇋𓇋𓏲𓌻𓐰𓂡𓉻𓐰𓏛𓅓𓍑𓄿𓂋𓐰𓏤𓐎𓏲𓏪</span><br>
<span style="font-size: 10; font-weight: 700;">(3)</span> <span class="hierojax" style="font-size: 30px;">𓋴𓏏𓐰𓏥𓉔𓄿𓂋𓐰𓊪𓐱𓏲𓇋𓇋𓈗𓀜𓏲𓏪𓈖𓅯𓄿𓍁𓐱𓏤𓐰𓂝𓉐</span><br>
<span style="font-size: 10; font-weight: 700;">(4)</span> <span class="hierojax" style="font-size: 30px;">𓁹𓇋𓇋𓏲𓏪𓈖𓐰𓏲𓐱𓏥𓂧𓐰𓈖𓎛𓏲𓆃𓐰𓆃𓏪𓏇𓇋𓂋𓐰𓏤𓏲𓐰𓏭𓅬𓐰𓏥</span><br>
<span style="font-size: 10; font-weight: 700;">(5)</span> <span class="hierojax" style="font-size: 30px;">𓋴𓏏𓐰𓏥𓊪𓐰𓏲𓇋𓇋𓅯𓐰𓂻𓏥𓐰𓂋𓏏𓐰𓄿𓊪𓐱𓏏𓐰𓇯𓀭</span><br>
<span style="font-size: 10; font-weight: 700;">(6)</span> <span class="hierojax" style="font-size: 30px;">𓅓𓁹𓂋𓐰𓈙𓇋𓂉𓏛𓐰𓏥𓈖𓐰𓎡𓑀𓄊𓋴𓂋𓐰𓂡𓏛𓐰𓏥𓅓𓎛𓏲𓂋𓐰𓂝𓐱𓏤𓏴𓀜</span><br>
<span style="font-size: 10; font-weight: 700;">(7)</span> <span class="hierojax" style="font-size: 30px;">𓅓𓏏𓐱𓏲𓐰𓎡𓑀𓇋𓉔𓄿𓅓𓅫𓐰𓈖𓈖𓐰𓌰𓐱𓅓𓎛𓏲𓀉𓅫</span><br>
<span style="font-size: 10; font-weight: 700;">(8)</span> <span class="hierojax" style="font-size: 30px;">𓇋𓐰𓂋𓊃𓐰𓏏𓐱𓏭𓇋𓇋𓌕𓐰𓂡𓀀𓐰𓏥𓐍𓐰𓂋𓐰𓊪𓌂𓏛࿢𓀜𓈝𓅓𓂻𓐰𓈖𓁷𓐰𓏤𓏛𓐰𓆑</span><br>
<span style="font-size: 10; font-weight: 700;">(9)</span> <span class="hierojax" style="font-size: 30px;">𓐍𓐰𓂋𓎝𓎛𓏲𓐰𓏛𓀜𓇓𓏲𓏏𓐰𓄿𓇋𓇋𓏲𓐰𓆑𓂧𓐰𓏏𓐱𓏤𓀀</span><br>
<span style="font-size: 10; font-weight: 700;">(10)</span> <span class="hierojax" style="font-size: 30px;">𓋴𓎝𓏏𓐰𓏭𓊛𓐰𓎡𓑀𓈖𓐰𓂝𓃹𓐰𓈖𓏌𓐰𓏲𓏏𓐰𓏭𓅂𓀜𓀀𓆼𓄿𓂝𓐰𓂻𓏏𓐰𓏲𓇉𓄿𓇋𓇋𓈗𓈘𓐰𓈇</span><br>
<span style="font-size: 10; font-weight: 700;">(11)</span> <span class="hierojax" style="font-size: 30px;">𓇋𓏲𓂓𓐰𓏤𓂋𓐰𓏤𓊛𓐰𓈖𓎼𓐰𓂋𓀁𓀀𓌷𓐰𓂝𓊡𓏪</span><br>
<span style="font-size: 10; font-weight: 700;">(12)</span> <span class="hierojax" style="font-size: 30px;">𓇋𓀁𓁹𓐰𓂋𓏏𓐰𓏲𓎡𓑀𓋴𓌷𓐰𓂝𓀃𓀁𓈖𓅯𓄿𓇋𓏏𓐰𓈖𓇳𓀭𓇋𓏲𓐰𓆑𓏲𓃀𓈖𓐰𓇳𓀭</span><br>
<span style="font-size: 10; font-weight: 700;">(13)</span> <span class="hierojax" style="font-size: 30px;">𓆓𓐰𓂧𓇋𓅓𓅓𓐰𓂝𓈖𓐰𓀀𓏲𓍑𓄿𓏛࿢𓋴𓈖𓐰𓃀𓏛࿢</span><br>
<span class="hierojax" style="font-size: 30px;">𓂞𓐰𓆑𓈖𓐰𓎡𓑀𓐍𓐰𓂋𓏲𓏛𓐰𓏥𓏏𓐱𓏲𓐰𓎡𓑀𓈖𓅯𓄿𓋹𓈖𓐰𓐍𓏛࿢</span><br>
<span class="hierojax" style="font-size: 30px;">𓇋𓏲𓐰𓎡𓑀𓏲𓍑𓄿𓏛𓐰𓏏𓐱𓏲𓂋𓁷𓐰𓂋𓇋𓇋𓐡𓀜</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓏤𓐱𓏤𓐱𓏤𓐱𓏤𓐰𓏤𓐱𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓇋𓅓𓅓𓐰𓂝𓄤𓆑𓐰𓂋𓏛𓐰𓎡𓅓𓄡𓐰𓏏𓐱𓏤𓈖𓂋𓐰𓍿𓀀𓐰𓏥</span><br>
<span class="hierojax" style="font-size: 30px;">𓏲𓄞𓐰𓂧𓀃𓀁𓏏𓐰𓏲𓁷𓐱𓏤𓐰𓎠𓎠𓐰𓎠𓀀𓐱𓁐𓐰𓏥</span><br>
<span class="hierojax" style="font-size: 30px;">𓁹𓐰𓂋𓐱𓏭𓏏𓐰𓏲𓉔𓐰𓈖𓏌𓐰𓏲𓀊𓈖𓇋𓂝𓐰𓂋𓂝𓐰𓏏𓐱𓆇𓆗</span><br>
<span class="hierojax" style="font-size: 30px;">𓊪𓐰𓏲𓎼𓄿𓋴𓂐𓐰𓂋𓂝𓐰𓊪𓐱𓊪𓆗𓀏</span><br>
<span class="hierojax" style="font-size: 30px;">𓋴𓏲𓍑𓄿𓏛࿢𓄓𓐰𓏏𓐱𓏤𓄹𓐰𓎡𓑀𓂋𓌃𓂧𓐰𓏏𓀁𓌉𓆓𓐰𓏴𓅫</span><br>
<hr>
<span class="hierojax" style="font-size: 30px;">𓁹𓇋𓇋𓎡𓑀𓌻𓐰𓂋𓀁𓏏𓐰𓏲𓈖𓐰𓎡𓑀𓄿𓍯𓏲𓐰𓏭𓀀𓐱𓁐𓐰𓏥</span><br>
<span class="hierojax" style="font-size: 30px;">𓅠𓅓𓏛𓐰𓎡𓑀𓊨𓉐𓏏𓐱𓏲𓐰𓎡𓑀𓅓𓄚𓐰𓈖𓏌𓐰𓉐𓊹𓉗𓉐𓀭</span><br>
<span class="hierojax" style="font-size: 30px;">𓂧𓐰𓂋𓊪𓐰𓏲𓏒𓐰𓏥𓎡𓑀𓐰𓈖𓅯𓄿𓏏𓐰𓏲𓅂𓏖𓐰𓏒𓏪𓈖𓐰𓎠𓀭𓎡𓑀</span><br>
<span class="hierojax" style="font-size: 30px;">𓁹𓇋𓇋𓏲𓐰𓎡𓑀𓇋𓌴𓐰𓐍𓐱𓐍𓄪𓐰𓏛𓀼𓇉𓄿𓊪𓐰𓏲𓍱𓀜𓏏𓐱𓏲𓐰𓎡𓑀𓌥𓃀𓏲𓐱𓏏𓐰𓉐𓎡𓑀</span><br>
<span class="hierojax" style="font-size: 30px;">𓏲𓍑𓄿𓏛࿢𓎡𓑀𓐰𓂋𓅢𓏤𓀭𓏥𓐰𓈖𓊹𓀭</span><br>
<span class="hierojax" style="font-size: 30px;">𓅓𓁹𓈖𓐰𓇋𓐱𓋴𓀞𓀁𓃀𓏏𓐰𓍔𓄿𓏲𓐰𓅫𓂋𓂋𓐰𓍿𓀀𓐰𓏥</span><br>
<span class="hierojax" style="font-size: 30px;">𓇉𓄿𓊪𓐰𓏲𓍱𓀜𓅯𓄿𓋴𓐍𓐰𓂋𓏲𓏛𓐰𓏥𓈖𓐰𓏲𓂝𓐰𓂋𓂾𓂻</span><br>
<span class="hierojax" style="font-size: 30px;">𓇋𓐰𓂋𓄔𓅓𓏛𓐰𓎡𓑀𓅯𓄿𓄤𓆑𓐰𓂋𓏛࿢𓅓𓂋𓐰𓏤𓊪𓐰𓏲𓃀𓇋𓈖𓐰𓅫</span><br>
<span class="hierojax" style="font-size: 30px;">𓇋𓀁𓁹𓐰𓂋𓐱𓏲𓇓𓏲𓅓𓂋𓐰𓂋𓐱𓏤𓏲𓐰𓏭𓇯𓐰𓂻𓃀𓏲𓄔𓅓𓏛𓐰𓆑</span><br>
<span class="hierojax" style="font-size: 30px;">𓇋𓅓𓅓𓐰𓂝𓋴𓏇𓇋𓀁𓄤𓆑𓐰𓂋𓏛࿢𓁷𓐰𓏤𓁶𓐰𓏤𓇾𓐰𓏤𓐱𓈇𓄓𓐰𓏏𓐱𓏤𓄹𓐰𓎡𓑀</span><br>
<span class="hierojax" style="font-size: 30px;">𓇋𓏲𓅯𓄿𓈋𓐰𓏲𓐱𓏲𓅫𓇉𓄿𓊪𓐰𓏲𓍱𓀜𓅓𓄡𓐰𓏏𓐱𓏤𓄹𓐰𓎡𓑀</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓏤𓐱𓏤𓐱𓏤𓐰𓏤𓐱𓏤𓐱𓏤𓏤𓐱𓏤𓐱𓏤𓐰𓏏</span><br>
<span class="hierojax" style="font-size: 30px;">𓅓𓁹𓌢𓌢𓏏𓐰𓏭𓈖𓐰𓎡𓑀𓅯𓄿𓈙𓅓𓅓𓊮𓀏</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓄚𓐰𓈖𓄚𓐰𓈖𓏌𓐰𓏲𓂾𓂻𓐰𓆑𓂋𓋴𓆓𓐰𓂧𓄑𓀁</span><br>
<span class="hierojax" style="font-size: 30px;">𓋴𓏲𓍑𓄿𓄓𓐰𓏏𓐱𓏤𓄹𓐰𓎡𓑀𓂋𓐰𓏲𓈙𓃀𓏲𓏏𓐰𓏴𓀁𓀀𓐰𓈖𓁷𓐰𓂋𓇯𓐰𓀀𓎡𓑀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓀸𓄿𓏲𓐰𓏛𓀜𓎡𓑀𓐰𓂋𓏲𓉻𓐰𓂝𓏛࿢𓌟𓀁𓅫𓆑</span><br>
<span class="hierojax" style="font-size: 30px;">𓅓𓇥𓐰𓂋𓏏𓐰𓏛𓆼𓄿𓂝𓐰𓂻𓆑𓌃𓂧𓐰𓏭𓀁𓆑𓐰𓂋𓊃𓐰𓊪𓎛𓏲𓐰𓏴𓀜𓎡𓑀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓈖𓐰𓏏𓐰𓆑𓇋𓏲𓐰𓏴𓀜𓈖𓐰𓏲𓈙𓃀𓏲𓏏𓐰𓏴𓀁𓏏𓐱𓏲𓐰𓎡𓑀</span><br>
<span class="hierojax" style="font-size: 30px;">𓇋𓀁𓁹𓐰𓂋𓐱𓏭𓎡𓑀𓐩𓏌𓐩𓏌𓀁𓏲𓈙𓃀𓏲𓏏𓐰𓏴𓀁𓅓𓂧𓐰𓏏𓐱𓏤𓊃𓐰𓏤𓐱𓀀𓅓𓍑𓄿𓂋𓐰𓏤𓐎𓐰𓎡𓑀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓀸𓄿𓏲𓐰𓏛𓀜𓎡𓑀𓐰𓂋𓍿𓐰𓆑𓐰𓏭𓂧𓐰𓈖𓏌𓐰𓏲𓂾𓂻𓇓𓏲</span><br>
<span class="hierojax" style="font-size: 30px;">𓆷𓄿𓂋𓐰𓈙𓂾𓂻𓌃𓂧𓐰𓏭𓀁𓅓𓇥𓐰𓂋𓏏𓐰𓏭𓌉𓆓𓐰𓏴𓅫𓄣𓐰𓏤</span><br>
<span class="hierojax" style="font-size: 30px;">𓂋𓊡𓏪𓄂𓐰𓏏𓐱𓏤𓈗𓈘𓐰𓈇</span><br>
<span class="hierojax" style="font-size: 30px;">𓇓𓏲𓏲𓐰𓉔𓈖𓐰𓏭𓊊𓀜𓇓𓏲𓀨𓏛࿢𓀜𓅓𓄓𓐰𓏏𓐱𓏤𓄹𓐰𓆑</span><br>
<span class="hierojax" style="font-size: 30px;">𓆓𓐰𓂧𓐰𓆑𓐍𓐰𓈖𓏌𓐰𓏲𓌙𓅯𓐰𓏛𓀁𓈖𓐰𓎼𓄿𓇋𓏲𓐰𓅫</span><br>
<span class="hierojax" style="font-size: 30px;">𓇓𓏲𓁹𓐰𓂋𓐱𓏭𓏲𓐰𓈙𓃀𓏲𓏏𓐰𓏴𓀁𓅓𓆷𓄿𓏲𓐱𓏏𓐰𓏛𓈎𓐰𓈖𓈎𓐰𓈖𓏴𓀜</span><br>
<span class="hierojax" style="font-size: 30px;">𓇋𓏲𓅯𓄿𓇋𓇋𓋴𓀋𓏛࿢𓀜𓅓𓌉𓆓𓐰𓏴𓅫</span><br>
<span class="hierojax" style="font-size: 30px;">𓇓𓏲𓁹𓐰𓂋𓐱𓏭𓄚𓐰𓈖𓏌𓐰𓏲𓊛𓈖𓏇𓇋𓇾𓐰𓍃𓅓𓅓𓀀𓐱𓁐𓐰𓏥</span><br>
<span class="hierojax" style="font-size: 30px;">𓇓𓏲𓄿𓊪𓐰𓂧𓀋𓏛࿢𓀜𓌃𓂧𓐰𓏭𓀁𓈖𓐰𓂝𓍑𓄿𓅫</span><br>
<span class="hierojax" style="font-size: 30px;">𓇓𓏲𓁹𓐰𓂋𓐱𓏭𓅓𓐰𓂝𓄚𓐰𓈖𓏌𓐰𓏲𓏏𓐰𓏭𓅂𓀜𓈖𓌦𓐍𓐰𓏏𓏴𓀜𓌃𓂧𓐰𓏭𓀁</span><br>
<span class="hierojax" style="font-size: 30px;">𓇓𓏲𓈝𓇋𓂻𓇍𓇋𓂻𓅓𓍿𓐰𓏏𓍿𓐰𓏏𓀁</span><br>
<span class="hierojax" style="font-size: 30px; color: red;">𓐍𓐰𓂋𓏶𓅓𓄑𓀁𓆑𓐍𓐰𓂋𓋴𓇋𓅨𓐰𓂋𓈗𓏊𓐰𓆑𓅓𓄚𓈖𓐰𓏌𓉐</span><br>
<span class="hierojax" style="font-size: 30px;">𓇋𓏲𓏏𓐰𓄿𓇋𓇋𓆑𓏲𓐰𓈙𓃀𓏲𓏏𓐰𓏴𓀁𓅓𓃀𓏲𓂋𓐰𓏤𓈐𓐰𓂻</span><br>
<span class="hierojax" style="font-size: 30px;">𓇋𓐰𓂋𓉔𓐰𓂋𓏲𓇳𓐰𓏤𓋴𓊢𓂝𓐰𓂻𓃀𓏏𓐰𓍔𓄿𓏲𓐰𓅫𓏏𓐱𓏲𓐰𓆑</span><br>
<span class="hierojax" style="font-size: 30px;">𓇋𓐝𓅓𓅫𓐰𓈖𓄟𓋴𓏲𓐰𓏏𓀔𓀀𓐱𓁐𓐰𓏥𓆑</span><br>
<span class="hierojax" style="font-size: 30px;">𓃀𓋴𓆟𓐰𓂻𓂋𓐰𓆑𓎸𓅓𓀭𓂋𓐰𓂝𓐱𓏤𓊕</span><br>
<span class="hierojax" style="font-size: 30px;">𓅯𓄿𓅘𓎛𓊪𓐰𓏑𓈖𓅯𓄿𓏏𓐰𓍔𓂋𓐰𓏤𓆙𓀏</span><br>
<span class="hierojax" style="font-size: 30px;">𓇋𓀁𓁹𓐰𓂋𓐱𓏲𓆑𓊪𓇋𓊪𓇋𓏴𓀜𓂋𓐰𓈖𓎼𓄿𓆑𓐰𓏭𓄂𓐰𓏏𓐱𓏭𓄣𓐰𓏤𓏪</span><br>
<span class="hierojax" style="font-size: 30px;">𓇓𓏲𓏇𓇋𓅷𓏤𓐰𓑂𓏲𓐰𓏭𓅯𓐰𓈖𓃹𓐰𓈖𓈙𓐰𓏲𓄛𓏥𓐰𓈖𓇋𓉔𓄿𓇋𓇋𓈇𓐱𓏤𓐰𓉐</span><br>
<span class="hierojax" style="font-size: 30px;">𓇓𓏲𓄟𓈖𓐰𓏌𓐱𓏲𓎛𓀣𓏛࿢𓀜𓁹𓐰𓏏𓐱𓏤𓂋𓏤𓐱𓏤𓐰𓏌𓋴</span><br>
<span class="hierojax" style="font-size: 30px;">𓇓𓏲𓂞𓐰𓏏𓍲𓐰𓈖𓈖𓐰𓏌𓐱𓏲𓀀𓐱𓁐𓐰𓏥𓍿𓐰𓏏𓍿𓐰𓏏𓄑𓀁</span><br>
<span class="hierojax" style="font-size: 30px;">𓇓𓏲𓈝𓇋𓂻𓄂𓐰𓏏𓐱𓏤𓊡𓏥𓐰𓎠𓏇𓇋𓍲𓐰𓈖𓈖𓐰𓂝𓍁𓐰𓏤𓇲𓏪</span><br>
<span class="hierojax" style="font-size: 30px;">𓇓𓏲𓌉𓆓𓐰𓏴𓅫𓇋𓆛𓐰𓈖𓏌𓐰𓏲𓁸𓐰𓏥𓆑𓐰𓈖𓆄𓏲𓐰𓏲𓇳𓀭</span><br>
<span class="hierojax" style="font-size: 30px;">𓇓𓏲𓇋𓆛𓐰𓈖𓈎𓄿𓏴𓀜𓋴𓂧𓐰𓏏𓐱𓏯𓄢𓐰𓆑𓏇𓇋𓅷𓏤𓐰𓑂𓏲𓐰𓏭𓅯𓐰𓈖𓅓𓋴𓎛𓏲𓆊</span><br>
<span class="hierojax" style="font-size: 30px;">𓇓𓏲𓁹𓐰𓂋𓐱𓏭𓂧𓏇𓇋𓆈𓐰𓂡𓆑𓐰𓈖𓎼𓄿𓅷𓏤𓐰𓑂𓏴𓀜</span><br>
<span class="hierojax" style="font-size: 30px;">𓂏𓄹𓐰𓆑𓃀𓇋𓈖𓐰𓂋𓇜𓈇𓐰𓏤𓄓𓐰𓏏𓐱𓏤𓄹𓐰𓆑𓇋𓎡𓐰𓈖𓏌𓐰𓏲𓅫</span><br>
<span class="hierojax" style="font-size: 30px;">𓏏𓐰𓄿𓐍𓐰𓏏𓊮𓀏𓂋𓐰𓎡𓎛𓏲𓊮𓏏𓐰𓏲𓅓𓄡𓐰𓏏𓐱𓏤𓄹𓐰𓆑</span><br>
<span class="hierojax" style="font-size: 30px;">𓅓𓁹𓊪𓐰𓏲𓇋𓇋𓅯𓐰𓂻𓏥𓐰𓂋𓎔𓐰𓏛𓊪𓐰𓆑𓏭𓐰𓈐</span><br>
<span class="hierojax" style="font-size: 30px;">𓏏𓐰𓍃𓅓𓏛࿢𓁷𓐰𓂋𓇋𓇋𓐡𓀜𓏎𓐰𓈖𓏏𓐱𓏲𓐰𓎡𓑀</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓏏</span><br>
<span class="hierojax" style="font-size: 30px;">𓅓𓁹𓏲𓄞𓐰𓂧𓀃𓀁𓏏𓐰𓏲𓅓𓅯𓄿𓇋𓇋𓏲𓐰𓎡𓑀𓈙𓅓𓅓𓊮𓀏𓅓𓎼𓄿𓈖𓐰𓏭𓐟𓐰𓏤𓏴𓀜𓎡𓑀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌉𓆓𓐰𓏴𓅫𓄣𓐱𓏤𓐰𓎡𓑀𓆓𓐰𓊃𓐰𓎡𓑀</span><br>
<span class="hierojax" style="font-size: 30px;">𓅓𓁹𓆓𓐰𓂧𓈖𓐰𓆑𓇋𓄿𓏏𓐰𓏲𓀃𓀁𓏏𓐱𓏲𓐰𓎡𓑀𓈖𓐰𓂝𓍑𓄿𓅫</span><br>
<span class="hierojax" style="font-size: 30px;">𓇋𓏲𓃹𓐰𓈖𓏲𓁷𓐰𓂋𓇋𓇋𓐡𓀜𓅓𓄡𓐰𓏏𓐱𓏤𓄹𓎡𓑀</span><br>
<span class="hierojax" style="font-size: 30px;">𓅓𓁹𓌃𓂧𓐰𓏭𓀁𓂋𓐰𓏤𓅓𓐰𓂝𓂋𓐰𓍿𓀁𓐰𓏥𓈖𓐰𓂝𓍑𓄿𓅫</span><br>
<span class="hierojax" style="font-size: 30px;">𓏏𓐰𓄿𓃀𓏏𓐰𓏲𓆜𓐰𓈖𓅯𓄿𓊹𓀭</span><br>
<span class="hierojax" style="font-size: 30px;">𓅓𓁹𓊪𓐰𓈙𓈖𓐰𓏌𓐱𓏲𓀣𓏛࿢𓂽𓄂𓐰𓏏𓐱𓏭𓄣𓐰𓏤𓎡𓑀𓐰𓂋𓄓𓐰𓏏𓐱𓏤𓄹𓐰𓎡𓑀</span><br>
<span class="hierojax" style="font-size: 30px;">𓆣𓂋𓐰𓏛𓋴𓐍𓐰𓂋𓐱𓏲𓏛𓐰𓏥𓎢𓐰𓎠𓅓𓐰𓂝𓂋𓐰𓏭𓎝𓏛𓐰𓏥</span><br>
<span class="hierojax" style="font-size: 30px;">𓆣𓂋𓐰𓏛𓂧𓐰𓈖𓋴𓍖𓊌𓐰𓏏𓐱𓏲𓅓𓂺𓏏𓐰𓄿𓎡𓐰𓄿𓍯𓄿𓏲𓐰𓏭𓀀𓐱𓁐𓐰𓏥</span><br>
<span class="hierojax" style="font-size: 30px;">𓇋𓏲𓏲𓍑𓄿𓏛𓐰𓏏𓐱𓏲𓅓𓂧𓐰𓏏𓐱𓏤𓅯𓄿𓊹𓀭</span><br>
<span class="hierojax" style="font-size: 30px;">𓄟𓋴𓂧𓐰𓅫𓊹𓀭𓋴𓂝𓐰𓍑𓄿𓅫𓌃𓂧𓐰𓏭𓀁</span><br>
<span class="hierojax" style="font-size: 30px;">𓏏𓐰𓄿𓇋𓇋𓆑𓃀𓏏𓐰𓏲𓆜𓉻𓐰𓂝𓏛࿢𓍲𓐰𓈖𓈖𓐰𓈖𓅫𓄡𓐰𓏏𓐱𓏤𓏛𓀏</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓏏</span><br>
<span class="hierojax" style="font-size: 30px;">𓅓𓁹𓊃𓐰𓈖𓐰𓎡𓑀𓏏𓐰𓏭𓆊𓂋𓈖𓐰𓎡𓑀𓏏𓐰𓏴𓏛𓐰𓏥𓈖𓐰𓏏𓐱𓏲𓍯𓄿𓐎𓐰𓅫</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓎛𓈎𓐰𓂋𓂢𓐰𓅫𓂋𓏏𓐰𓏐𓏒𓐰𓏥𓆑</span><br>
<span class="hierojax" style="font-size: 30px;">𓇋𓐰𓂋𓈖𓐰𓎡𓑀𓏏𓐰𓏴𓏛𓐰𓏥𓈖𓐰𓏏𓐱𓏲𓍯𓄿𓐎𓐰𓅫𓇓𓏲𓍲𓐰𓈖𓈖𓐰𓂝𓍁𓐰𓏤𓇲𓂋𓇋𓎛𓂧𓐰𓏭𓇋𓇋𓄈𓄹</span><br>
<span class="hierojax" style="font-size: 30px;">𓇓𓏲𓁹𓐰𓂋𓐱𓏭𓊃𓐰𓄡𓇋𓇋𓂐𓐰𓂋𓂝𓐰𓈙𓂝𓐰𓈙𓄈𓄹</span><br>
<span class="hierojax" style="font-size: 30px;">𓇋𓀁𓁹𓐰𓂋𓏲𓐰𓆑𓋴𓆣𓐰𓂋𓏛𓐰𓆑𓅓𓋹𓏤𓇋𓇋𓀁𓏪𓈖𓐰𓂝𓍑𓄿𓅫</span><br>
<span class="hierojax" style="font-size: 30px;">𓇋𓏲𓄣𓐰𓏤𓀭𓆑𓋴𓉔𓄿𓂽𓅓𓄡𓐰𓏏𓐱𓏤𓆑</span><br>
<span class="hierojax" style="font-size: 30px;">𓅓𓇥𓐰𓂋𓏏𓐰𓏛𓅯𓄿𓂋𓐰𓈎𓂢𓐰𓅫𓍿𓐰𓈖𓇋𓏲𓅫𓅯𓄿𓏠𓐰𓈖𓐍𓐱𓍊𓐰𓏛𓀜</span><br>
<span class="hierojax" style="font-size: 30px;">𓏲𓐰𓉔𓄿𓅫𓃀𓇋𓈖𓐰𓅫𓄤𓆑𓐰𓂋𓏛࿢</span><br>
<span class="hierojax" style="font-size: 30px;">𓃹𓐰𓈖𓎡𓑀𓐰𓏲𓉔𓄿𓅫𓏛𓐰𓏏𓐱𓏲𓅓𓂺𓁷𓐰𓂋𓇯𓀀𓎡𓑀</span><br>
<span class="hierojax" style="font-size: 30px;">𓇋𓏲𓐰𓎡𓑀𓏲𓇋𓄿𓇋𓄿𓀃𓅫𓐰𓏏𓐱𓏲𓅓𓈖𓐰𓄿𓇋𓇋𓏲𓐰𓎡𓑀𓋴𓆓𓐰𓂧𓄑𓀁</span><br>
<span class="hierojax" style="font-size: 30px;">𓈖𓐰𓄿𓇋𓇋𓏲𓐰𓎡𓑀𓋴𓃹𓐰𓈖𓃹𓐰𓈖𓀃𓀁𓋴𓏏𓐰𓏥𓍚𓏛࿢𓀜𓂽𓅓𓋴𓎛𓏲𓅨𓐰𓂋𓌟𓏤𓅫</span><br>
<span class="hierojax" style="font-size: 30px;">𓈖𓐰𓄿𓇋𓇋𓏲𓐰𓎡𓑀𓊃𓐰𓈖𓐰𓈖𓏏𓐰𓏭𓂉𓀒𓇾𓐰𓏤𓐱𓈇𓈖𓈎𓐰𓈖𓈎𓐰𓈖𓏴𓀜</span><br>
<span class="hierojax" style="font-size: 30px;">𓅯𓄿𓎔𓐰𓏛𓂋𓐰𓏤𓏏𓐰𓏐𓏒𓐰𓏥𓉻𓐰𓂝𓏛࿢𓂝𓐰𓌳𓄿𓅓𓄈𓎡𓑀𓇓𓏲𓃀𓈙𓐰𓂐𓎡𓑀𓇓𓏲</span><br>
<span class="hierojax" style="font-size: 30px;">𓇋𓏲𓐰𓎡𓑀𓆄𓏲𓐰𓅫𓏏𓐰𓏲𓅓𓅯𓄿𓇋𓇋𓏲𓐰𓎡𓑀𓄤𓆑𓐰𓂋𓏛࿢</span><br>
<span class="hierojax" style="font-size: 30px;">𓇋𓀁𓁹𓐰𓂋𓐱𓏲𓎡𓑀𓐰𓋷𓄿𓄿𓁻𓐰𓂋𓎛𓏭𓇋𓇋𓁻𓐰𓈖𓏏𓐰𓏲𓍯𓄿𓐎𓐰𓅫</span><br>
<span class="hierojax" style="font-size: 30px;">𓇋𓏲𓂧𓏇𓇋𓆈𓐰𓂡𓇓𓏲𓆷𓄿𓃀𓏲𓂧𓐰𓏭𓆱𓐰𓏥</span><br>
<span class="hierojax" style="font-size: 30px;">𓇋𓏲𓂋𓐰𓍿𓀀𓐰𓏥𓆑𓐰𓎠𓅓𓐰𓂝𓍑𓄿𓐥𓀜𓆱𓐰𓈖𓊪𓐰𓐍𓆼𓄿𓍸𓆱𓐰𓏥</span><br>
<span class="hierojax" style="font-size: 30px;">𓇋𓏲𓈘𓐰𓈇𓅷𓄿𓂷𓐰𓂡𓎛𓀜𓀝𓈖𓐰𓌰𓐱𓅓𓇋𓏏𓊚𓌪𓐰𓉐𓀏</span><br>
<span class="hierojax" style="font-size: 30px;">𓃹𓐰𓈖𓎡𓑀𓈖𓐰𓏏𓐰𓆑𓇋𓏲𓐰𓏴𓀜𓏏𓐰𓏲𓅓𓂺𓁷𓐰𓂋𓇯𓀀𓎡𓑀</span><br>
<span class="hierojax" style="font-size: 30px;">𓇋𓏲𓐰𓎡𓑀𓐍𓃀𓂧𓐰𓅫𓈖𓋴𓅓𓂧𓐰𓏏𓐱𓏤𓀀𓐱𓁐𓐰𓏥𓎡𓑀</span><br>
<span class="hierojax" style="font-size: 30px;">𓇋𓀁𓁹𓐰𓂋𓐱𓏲𓎡𓑀𓁹𓐰𓂋𓐱𓏭𓈞𓅓𓊦𓐰𓏛𓀜𓂋𓏏𓐰𓏲𓍯𓄿𓐎𓐰𓅫𓁷𓐰𓏤𓈐𓐰𓏏𓐱𓏤𓀀</span><br>
<span class="hierojax" style="font-size: 30px;">𓊪𓐱𓏏𓐰𓂋𓆳𓁻𓐰𓎡𓑀𓇓𓏲𓅓𓏏𓐱𓏲𓐰𓎡𓑀𓍘𓅨𓐰𓂋𓊦𓂡𓐰𓂋𓄿𓐍𓐰𓏏𓏛𓐰𓏥𓏏𓐱𓏲𓐰𓆑</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐰𓏏</span><br>
<span class="hierojax" style="font-size: 30px;">𓅓𓁹𓄿𓂝𓐰𓆑𓐰𓏭𓆊𓂋𓄿𓐍𓐰𓏏𓏛𓐰𓏥𓈖𓀙𓇋𓀀</span><br>
<span class="hierojax" style="font-size: 30px;">𓅓𓇥𓐰𓂋𓏏𓐰𓏭𓎔𓐰𓏛𓂋𓐰𓏤𓏏𓐰𓏐𓏒𓐰𓏥𓉻𓐰𓂝𓏛࿢𓅓𓏲𓋴𓂧𓐰𓈖𓏌𓐰𓏲𓂾𓂻</span><br>
<span class="hierojax" style="font-size: 30px;">𓇋𓐰𓂋𓂞𓐰𓆑𓏏𓐱𓏲𓐰𓂋𓂋𓐰𓂧𓌗𓏏𓐰𓏲𓏪𓄿𓐍𓐰𓏏𓏛𓐰𓏥𓏏𓐱𓏲𓐰𓆑</span><br>
<span class="hierojax" style="font-size: 30px;">𓄟𓋴𓂧𓐰𓅫𓅯𓄿𓇋𓇋𓏲𓐰𓆑𓏲𓍑𓄿𓏛࿢𓅯𓄿𓇋𓇋𓏲𓐰𓎡𓑀</span><br>
<span class="hierojax" style="font-size: 30px;">𓅓𓁹𓅷𓏤𓐰𓑂𓏲𓐰𓏭𓂷𓐰𓂡𓂋𓐰𓏤𓅓𓐰𓂝𓅯𓄿𓈙𓅓𓅓𓊮𓀏</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌢𓌢𓏏𓐰𓏭𓈖𓐰𓎡𓑀𓊃𓐰𓏤𓐱𓀀𓂋𓐰𓈎𓄿𓂢𓐰𓅫𓀀</span><br>
<span class="hierojax" style="font-size: 30px;">𓇋𓐰𓂋𓉔𓄿𓃀𓏲𓏏𓐰𓂻𓏏𓐱𓏲𓐰𓎡𓑀𓂋𓂙𓐰𓈖𓏌𓐰𓏲𓊛𓂧𓇉𓄿𓇋𓇋𓏏𓐰𓄧𓆰𓏪</span><br>
<span class="hierojax" style="font-size: 30px;">𓄟𓋴𓂧𓐰𓅫𓅯𓄿𓇋𓇋𓋴𓅓𓐰𓂝𓍑𓄿𓇋𓇋𓏏𓐰𓄧𓆰𓏪</span><br>
<span class="hierojax" style="font-size: 30px;">𓇋𓐰𓂋𓍿𓐰𓈖𓇋𓏏𓅫𓁻𓐰𓃉𓐱𓃉𓐱𓃉𓊃𓐰𓏤𓐱𓀀𓅓𓄋𓐰𓊪𓏏𓐰𓏴𓀁𓎛𓏲𓅨𓐰𓂋𓀉𓅫</span><br>
<span class="hierojax" style="font-size: 30px;">𓏏𓐰𓍃𓅓𓏛࿢𓄙𓅓𓀁𓉔𓄿𓃀𓏲𓏏𓐰𓂻𓆑𓐰𓂋𓎡𓐰𓇋𓐱𓇋𓀀𓊃𓐰𓊪𓐱𓊗𓂝𓐰𓈖𓂽</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐱𓏤𓐰𓏏</span><br>
<span class="hierojax" style="font-size: 30px;">𓅓𓁹𓋴𓉔𓄿𓂽𓂋𓐰𓍿𓀀𓐰𓏥𓂝𓐰𓂋𓏏𓐰𓄧𓆰𓏪𓂋𓂝𓐰𓂋𓎅𓍼𓐰𓏤</span><br>
<span class="hierojax" style="font-size: 30px;">𓏏𓐰𓄿𓃀𓏏𓐰𓏲𓆜𓐰𓈖𓅯𓄿𓊹𓀭</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓂸𓐰𓏏𓂭𓂭𓀁𓀀𓈖𓌃𓂧𓐰𓏭𓀁𓈖𓐰𓂝𓍑𓄿𓅫</span><br>
<span class="hierojax" style="font-size: 30px;">𓅓𓏏𓐱𓏲𓐰𓎢𓂋𓐰𓏠𓈖𓐰𓏌𓐱𓏲𓂢𓐰𓂻𓎢𓇋𓇋𓀁𓅓𓄓𓐰𓏏𓐱𓏤𓄹𓐰𓎢</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓎛𓋴𓃀𓐎𓍼𓐰𓏤𓈖𓐰𓏏𓐱𓏭𓂜𓐰𓅫𓈖𓐰𓎢𓏏𓐰𓏴𓏛𓐰𓏥</span><br>
<span class="hierojax" style="font-size: 30px;">𓅓𓏏𓐱𓏲𓐰𓎢𓋴𓂝𓐰𓍑𓄿𓅫𓅯𓄿𓇋𓇋𓏲𓐰𓎢𓂝𓐰𓂋𓏏𓐰𓄧𓆰𓏪</span><br>
<span class="hierojax" style="font-size: 30px;">𓇋𓐰𓂋𓅠𓅓𓏛𓐰𓎢𓏲𓍑𓄿𓏛࿢𓉻𓐰𓏛𓈖𓈖𓐰𓌰𓐱𓅓𓎛𓏲𓀉𓅫</span><br>
<span class="hierojax" style="font-size: 30px;">𓇋𓀁𓁹𓐰𓂋𓐱𓏲𓇓𓅱𓅓𓏤𓏤𓏤𓍸𓏒𓐰𓏥</span><br>
<span class="hierojax" style="font-size: 30px;">𓆼𓄿𓂝𓐰𓂻𓏤𓏤𓏏𓇋𓅓𓅓𓐰𓂝𓏠𓐰𓈖𓏌𓐰𓏲𓑂𓍖𓌡𓐰𓂝𓐱𓏤𓅫</span><br>
<span class="hierojax" style="font-size: 30px;">𓅠𓅓𓏛𓐰𓎢𓇓𓏲𓏇𓈐𓐰𓏏𓐱𓏤𓏥𓐰𓈖𓋹𓈖𓐰𓐍𓏛࿢</span><br>
<span class="hierojax" style="font-size: 30px;">𓋴𓇥𓐰𓂋𓁀𓍱𓀜𓎢𓋴𓏲𓆼𓄿𓐍𓐰𓂻𓇱𓇳𓏏𓐱𓏲𓐰𓎢𓏇𓇋𓇼𓄿𓇳𓐰𓏤</span><br>
<span class="hierojax" style="font-size: 30px;">𓅠𓅓𓏛𓐰𓎢𓇓𓏲𓏇𓇋𓋴𓏇𓇋𓀁𓄤𓆑𓐰𓂋𓏛࿢</span><br>
<span class="hierojax" style="font-size: 30px;">𓅜𓐍𓐰𓏛𓎛𓎿𓋴𓀁𓅓𓌸𓐰𓂋𓀁𓈖𓂋𓐰𓍿𓀀𓐰𓏥</span><br>
<span class="hierojax" style="font-size: 30px;">𓂋𓄊𓂋𓐰𓂡𓏛𓐰𓏥𓅓𓅱𓍑𓄿𓉐</span><br>
<span class="hierojax" style="font-size: 30px;">𓅜𓐍𓐰𓏛𓅯𓄿𓏏𓐰𓏲𓅂𓏖𓐰𓏒𓏪𓇋𓏲𓄂𓐰𓏏𓐱𓏭𓄣𓐰𓏤𓇛𓅓𓏛࿢</span><br>
<span class="hierojax" style="font-size: 30px;">𓂋𓄊𓋴𓂋𓐰𓂡𓏛𓐰𓏥𓌨𓐰𓂋𓏛࿢𓍲𓐰𓈖𓈖𓐰𓈖𓅫𓀏𓏪</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐰𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓋴𓆼𓄿𓏲𓐰𓏭𓀁𓈖𓂋𓐰𓍿𓀀𓐰𓏥</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓅓𓐰𓂝𓆷𓄿𓊪𓐰𓏲𓍱𓀜𓂋𓏲𓆼𓄿𓐍𓐰𓂻𓂧𓐰𓏏𓐱𓏤𓆑</span><br>
<span class="hierojax" style="font-size: 30px;">𓇋𓐰𓂋𓆓𓐰𓂧𓐰𓆑𓈖𓐰𓎡𓑀𓊏𓊪𓐰𓏛𓀜𓏎𓈖𓐰𓈖𓏒𓐰𓏥</span><br>
<span class="hierojax" style="font-size: 30px;">𓂜𓐰𓈖𓄿𓏏𓐰𓏭𓂜𓐰𓅫𓃀𓐰𓂝𓉻𓐰𓏛𓏛𓀁𓇓𓏲</span><br>
<span class="hierojax" style="font-size: 30px;">𓅓𓁹𓍿𓐰𓈖𓐰𓏭𓎛𓏲𓏏𓐰𓏭𓀒𓁻𓈖𓐰𓆑𓅓𓏏𓐱𓏲𓐰𓎡𓑀𓎡𓑀𓐰𓊃𓀓𓁷𓐰𓏤𓏯𓐰𓏛𓎡𓑀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓊪𓐰𓐍𓆼𓄿𓊜𓏛𓀜𓅓𓈖𓐰𓄿𓇋𓇋𓏲𓐰𓎡𓑀𓈖𓐰𓍇𓏌𓐰𓏲𓁻</span><br>
<span class="hierojax" style="font-size: 30px;">𓏲𓄞𓐰𓂧𓀃𓀁𓍘𓇓𓏲𓅓𓂋𓐰𓏤𓐰𓎡𓑀𓇋𓀁𓆓𓐰𓂧𓈖𓐰𓆑𓇋𓄿𓏲𓀢𓀁𓏏𓐱𓏲𓐰𓎡𓑀</span><br>
<span class="hierojax" style="font-size: 30px;">𓋁𓃀𓏲𓐰𓂻𓆑𓇍𓇋𓂻𓄖𓐰𓂻𓎡𓑀</span><br>
<span class="hierojax" style="font-size: 30px;">𓅓𓁹𓏏𓐰𓏲𓉔𓄿𓂽𓆑𓐰𓈖𓅯𓄿𓇋𓇋𓏲𓐰𓆑𓄂𓐰𓏲𓏏𓐰𓏭𓏴𓐰𓂻</span><br>
<span class="hierojax" style="font-size: 30px;">𓂋𓎡𓐰𓇋𓐱𓇋𓀀𓊃𓐰𓊪𓐱𓊗𓏎𓐰𓈖𓏏𓐱𓏲𓐰𓆑</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐱𓏤𓐰𓏤𓐱𓏤𓏏</span><br>
<span class="hierojax" style="font-size: 30px;">𓇋𓀁𓁹𓐰𓂋𓐱𓏭𓄤𓆑𓐰𓂋𓏛࿢𓄖𓐰𓂻𓎡𓑀𓃹𓐰𓈖𓏲𓀀</span><br>
<span class="hierojax" style="font-size: 30px;">𓅓𓁹𓎼𓄿𓇋𓇋𓏛࿢𓀜𓂝𓐰𓂋𓏲𓐰𓏏𓄧𓐰𓆰𓏪𓂋𓏏𓐰𓉔𓄿𓂿𓀜𓀀</span><br>
<span class="hierojax" style="font-size: 30px;">𓇋𓐰𓂋𓈙𓐰𓂋𓇋𓂉𓄹𓐰𓈖𓉔𓄿𓃀𓏲𓅞𓀭𓂭𓂝𓐰𓏤𓄹𓐰𓈖𓏞𓀀</span><br>
<span class="hierojax" style="font-size: 30px;">𓀸𓄿𓏲𓐰𓏛𓀜𓏏𓐱𓏲𓐰𓂋𓂋𓐰𓏠𓈖𓐰𓏌𓐱𓏲𓂢𓐰𓂻𓏏𓐱𓏲𓐰𓆑</span><br>
<span class="hierojax" style="font-size: 30px;">𓈟𓐰𓊃𓀉𓅫𓅯𓄿𓇋𓂝𓐰𓂝𓈖𓐰𓏭𓄛𓇋𓀁𓉐𓐰𓏤𓋴𓋴𓈖𓐰𓏌𓐱𓏲𓊖</span><br>
<span class="hierojax" style="font-size: 30px;">𓇋𓏲𓁹𓐰𓏏𓐱𓏤𓆑𓄲𓐰𓂋𓂻𓇾𓐰𓇾𓈇𓐰𓈇𓏪</span><br>
<span class="hierojax" style="font-size: 30px;">𓇋𓐰𓂋𓇋𓏲𓐰𓆑𓈖𓐰𓍇𓏌𓐰𓏲𓁻𓐰𓂋𓅯𓄿𓋴𓉔𓄿𓂽𓅓𓂭𓏤𓄹𓐰𓆑</span><br>
<span class="hierojax" style="font-size: 30px;">𓇓𓏲𓅷𓄿𓂷𓐰𓂡𓂧𓐰𓂋𓊪𓐰𓏲𓏒𓐰𓏥𓆑𓐰𓈖𓅯𓄿𓂸𓐰𓏏𓌙𓌙𓈗𓈘𓐰𓈇</span><br>
<span class="hierojax" style="font-size: 30px;">𓇋𓐰𓂋𓏞𓀀𓇋𓏲𓐰𓆑𓋴𓉔𓄿𓂽𓅓𓂭𓄹𓐰𓆑</span><br>
<span class="hierojax" style="font-size: 30px;">𓂜𓐰𓈖𓅓𓐰𓂝𓂧𓐰𓈖𓏌𓐰𓏲𓂷𓐰𓂡𓍼𓐰𓏤𓏏𓐰𓏲𓅭𓏤𓐰𓑂𓀀𓐰𓆑</span><br>
<span class="hierojax" style="font-size: 30px;">𓇋𓐰𓂋𓁹𓇋𓇋𓏲𓐰𓎡𓑀𓉔𓄿𓍯𓄿𓏲𓐰𓏭𓈐𓇳𓐰𓎡𓑀𓇋𓏲𓇑𓇑𓈖𓐰𓈖𓏛𓐰𓏥𓅓𓄣𓐱𓏤𓐰𓎡𓑀</span><br>
<span class="hierojax" style="font-size: 30px;">𓂋𓈖𓐰𓄿𓇋𓇋𓏲𓐰𓎡𓑀𓄟𓋴𓏲𓐰𓏏𓀔𓀀𓐱𓁐𓐰𓏥𓊪𓐱𓏏𓐰𓂋𓆳𓁻𓏲𓏪</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐱𓏤𓐰𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓂋𓐰𓏠𓈖𓐰𓏌𓐱𓏲𓂢𓐰𓅫𓃛𓐰𓏲𓇓𓏲𓏏𓐰𓆱𓅓𓏏𓐱𓏲𓐰𓎡𓑀𓋴𓂝𓐰𓍑𓄿𓅫𓐪𓂧𓐰𓏭𓊌𓐰𓏥</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌉𓆓𓐰𓏴𓅫𓂋𓐱𓏤𓐰𓏥𓂧𓃀𓎛𓏲𓊌𓐰𓏥</span><br>
<span class="hierojax" style="font-size: 30px;">𓅓𓁹𓋁𓃀𓏲𓀁𓂧𓃀𓎛𓏲𓊌𓐰𓈖𓇏𓏏𓐰𓈇𓐱𓏤𓏪</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓆼𓄿𓂝𓐰𓂻𓈖𓐰𓄿𓏪𓉐𓌉𓉐</span><br>
<span class="hierojax" style="font-size: 30px;">𓈟𓐰𓊃𓀉𓅫𓅯𓄿𓇋𓂝𓐰𓂝𓈖𓐰𓏭𓇋𓏲𓄛𓂋𓐰𓐛𓐱𓏤𓏏𓐰𓄿𓅓𓐰𓂝𓆼𓄿𓇋𓇋𓂷𓐰𓂡𓏏𓐰𓆱</span><br>
<span class="hierojax" style="font-size: 30px;">𓇋𓏲𓅯𓄿𓇋𓇋𓆑𓄣𓐰𓏤𓅓𓂧𓐰𓐍𓇋𓏲𓏊</span><br>
<span class="hierojax" style="font-size: 30px;">𓈘𓐰𓈇𓅷𓏤𓐰𓑂𓂷𓐰𓂡𓊹𓀭𓏇𓇋𓉻𓐰𓂝𓄿𓏛࿢𓅝𓐰𓏏𓐱𓏭𓀭</span><br>
<span class="hierojax" style="font-size: 30px;">𓅯𓄿𓁹𓐰𓂋𓐱𓏭𓅠𓅓𓏛𓇑𓇑𓈖𓐰𓈖𓏛𓐰𓏥𓂋𓁹𓐰𓂋𓐱𓏭𓏲𓏪</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓈖𓐰𓎡𓐪𓂧𓐰𓏌𓏛𓐰𓊌𓐰𓏥𓅓𓌉𓆓𓐰𓏴𓅫</span><br>
<span class="hierojax" style="font-size: 30px;">𓋴𓏏𓐰𓏥𓆈𓐰𓏥𓇋𓎡𓃀𓀀𓏪𓈖𓅓𓅢𓏤𓐰𓑂𓀭𓏥𓐰𓈖𓊹𓀭</span><br>
<span class="hierojax" style="font-size: 30px;">𓇋𓐰𓂋𓊪𓐱𓏏𓐰𓂋𓆳𓁻𓐰𓎡𓑀𓎡𓑀𓇋𓇋𓀀𓇋𓏲𓐰𓆑𓋴𓉔𓄿𓂽</span><br>
<span class="hierojax" style="font-size: 30px;">𓇋𓀁𓁹𓐰𓂋𓏲𓐰𓎡𓑀𓏴𓏲𓐰𓏲𓈇𓐰𓏤𓂻𓈖𓐰𓆑𓅓𓍯𓄿𓏲𓐰𓏭𓈐𓐰𓂻</span><br>
<span class="hierojax" style="font-size: 30px;">𓅓𓁹𓊃𓐰𓈖𓐰𓎡𓑀𓏏𓐰𓏭𓆊𓐰𓈖𓍖𓎛𓋴𓏏𓐰𓏭𓃉𓐰𓏥</span><br>
<span class="hierojax" style="font-size: 30px;">𓄟𓋴𓂧𓐰𓅫𓇘𓏏𓐰𓏹𓄤𓆑𓐰𓂋𓏛࿢</span><br>
<span class="hierojax" style="font-size: 30px;">𓇋𓏲𓐰𓆑𓈖𓇋𓐍𓐰𓏛𓋴𓏲𓎛𓏲𓐰𓍱𓅓𓂝𓐰𓎡𓑀𓍱</span><br>
<span class="hierojax" style="font-size: 30px;">𓇋𓏲𓐰𓆑𓋴𓉔𓄿𓂽𓅓𓂺𓅯𓄿𓊹𓀭</span><br>
<span class="hierojax" style="font-size: 30px;">𓇋𓐰𓂋𓂝𓐰𓈙𓎼𓄿𓇋𓏲𓂷𓐰𓂡𓍘𓈖𓐰𓋞𓃉𓐰𓏥𓂋𓂓𓐰𓏤𓍘𓅓𓐰𓏏𓃉𓐰𓏥</span><br>
<span class="hierojax" style="font-size: 30px;">𓌉𓆓𓐰𓇳𓇾𓐰𓏤𓐱𓈇𓇋𓏲𓐰𓆑𓈖𓐰𓂧𓇉𓄿𓂧𓐰𓏭𓃉𓐰𓏥</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐱𓏤𓐱𓏤𓐰𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓀸𓄿𓏲𓐰𓏛𓀜𓏏𓐱𓏲𓐰𓂋𓂝𓐰𓈙𓎼𓄿𓇋𓏲𓂷𓐰𓂡𓏲𓍑𓄿𓏏𓐰𓏯𓂀𓀭</span><br>
<span class="hierojax" style="font-size: 30px;">𓂋𓋴𓂝𓐰𓍑𓄿𓅫𓈖𓐰𓄿𓇋𓇋𓋴𓂋𓐱𓏤𓐰𓏥</span><br>
<span class="hierojax" style="font-size: 30px;">𓅓𓁹𓎼𓄿𓈖𓐰𓏭𓐟𓐰𓏤𓏴𓀜𓈖𓐰𓏲𓃀𓈖𓐰𓇳𓀭𓈖𓐰𓆱𓐍𓐰𓏏𓀜𓀀</span><br>
<span class="hierojax" style="font-size: 30px;">𓐍𓐰𓂋𓅓𓇥𓐰𓂋𓏏𓐰𓏭𓆄𓏲𓅫𓇓𓏲𓅓𓄡𓐰𓏏𓐱𓏤𓐱𓄹𓋴</span><br>
<span class="hierojax" style="font-size: 30px;">𓂞𓐰𓏲𓎡𓑀𓆼𓄿𓇋𓇋𓂷𓐰𓂡𓋴𓏇𓇋𓉻𓐰𓂝𓏛࿢𓇓𓏲𓂝𓐰𓈎𓐱𓏲𓂻</span><br>
<span class="hierojax" style="font-size: 30px;">𓇋𓏲𓂧𓐰𓏏𓐱𓏤𓎡𓑀𓄡𓐰𓂝𓄿𓄖𓐰𓏛𓀜𓈖𓂸𓐰𓏏𓌙𓌙𓀁</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓈖𓐰𓎡𓑀𓇋𓊪𓐱𓏏𓐰𓆱𓈖𓅷𓄿𓂷𓐰𓂡𓏤𓏤𓏏</span><br>
<span class="hierojax" style="font-size: 30px;">𓇋𓀁𓁹𓐰𓂋𓏲𓐰𓎡𓑀𓁹𓐰𓂋𓐱𓏭𓈖𓅯𓄿𓂸𓐰𓏏𓌙𓌙𓈗𓈘𓐰𓈇</span><br>
<span class="hierojax" style="font-size: 30px;">𓇋𓐰𓂋𓇋𓊪𓐱𓏏𓐰𓆱𓁹𓐰𓏏𓐱𓏤𓂋𓐰𓂝𓇳𓀭</span><br>
<span class="hierojax" style="font-size: 30px;">𓃀𓏏𓐰𓏲𓆜𓐰𓊃𓎁𓏏𓐰𓏛𓀜𓀀</span><br>
<span class="hierojax" style="font-size: 30px;">𓇋𓐰𓂋𓆼𓄿𓇋𓇋𓂷𓐰𓂡𓇋𓏲𓂞𓐰𓆑𓆈𓐰𓂡𓋴𓉔𓄿𓂽</span><br>
<span class="hierojax" style="font-size: 30px;">𓐍𓐰𓂋𓂭𓂝𓐰𓏤𓋩𓐰𓏛𓁹𓐰𓏏𓐱𓏤𓆑𓂋𓐰𓆑</span><br>
<span class="hierojax" style="font-size: 30px;">𓅓𓁹𓊏𓊪𓐱𓏲𓐰𓏛𓀜𓈙𓅓𓅓𓈗𓌾𓐰𓏥𓈖𓌤𓏲𓐰𓏲𓏏𓐰𓏭𓅂𓀜𓀀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌳𓄿𓄫𓐰𓏲𓃭𓐰𓏤𓍼𓐰𓏤𓂝𓐰𓂋𓎅𓍼𓐰𓏤𓇋𓀁𓂋𓐰𓆑𓏏𓐰𓉔𓄿𓂿𓀜𓏏𓐱𓏲𓐰𓆑</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓌡𓐰𓂝𓐱𓏤𓂋𓐰𓏤𓅓𓐰𓂝𓅯𓄿𓆼𓄿𓇋𓇋𓂷𓐰𓂡𓀀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓎛𓃀𓐰𓂝𓀁𓋭𓐰𓊃𓏛࿢𓀜𓄚𓏌𓐰𓈖𓉐</span><br>
<span class="hierojax" style="font-size: 30px;">𓉻𓐰𓏛𓅢𓏤𓐰𓑂𓀭𓏪𓆓𓐰𓈖𓏌𓐰𓏲𓏏𓐰𓈇𓐱𓏤𓉐𓐰𓏥𓈖𓌾𓐰𓏥</span><br>
<span class="hierojax" style="font-size: 30px;">𓂋𓋹𓏤𓇋𓇋𓀁𓊨𓏏𓐰𓉐𓅨𓐰𓂋𓏏𓀭</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐱𓏤𓐱𓏤𓐰𓏤𓐱𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓋴𓇥𓐰𓂋𓁀𓍱𓀜𓏏𓐰𓏲𓇋𓏲𓐰𓎡𓑀𓁷𓐰𓂋𓇋𓇋𓐡𓀜𓇼𓄿𓏲𓇳𓐰𓏤</span><br>
<span class="hierojax" style="font-size: 30px;">𓌉𓆓𓐰𓇳𓇾𓐰𓈇𓐱𓏤𓇼𓄿𓏲𓇳𓐰𓏤𓏇𓇋𓐍𓐰𓏛</span><br>
<span class="hierojax" style="font-size: 30px;">𓅯𓄿𓊃𓐰𓏤𓐱𓀀𓐍𓅓𓂜𓐰𓏛𓇼𓄿𓏲𓏇𓇋𓐍𓐰𓏛</span><br>
<span class="hierojax" style="font-size: 30px;">𓃹𓐰𓈖𓏲𓅯𓄿𓊹𓀭𓅓𓈖𓐰𓄿𓇋𓇋𓆑𓏠𓐰𓈖𓐍𓐱𓍊𓐰𓏛𓀜</span><br>
<span class="hierojax" style="font-size: 30px;">𓇋𓏲𓅯𓄿𓊃𓐰𓏤𓐱𓀀𓅓𓈖𓐰𓄿𓇋𓇋𓆑𓏲𓉔𓄿𓅫</span><br>
<span class="hierojax" style="font-size: 30px;">𓂋𓐰𓏲𓇋𓄿𓏏𓐰𓏭𓂢𓐰𓂻𓈖𓐰𓄿𓏪𓌃𓂧𓐰𓏏𓀁𓇋𓀁𓆓𓐰𓂧𓈖𓐰𓄿𓏪𓂋𓐰𓍿𓀀𓐰𓏥</span><br>
<span class="hierojax" style="font-size: 30px;">𓂋𓐰𓏲𓇋𓄿𓏏𓐰𓏭𓂢𓐰𓂻𓈖𓐰𓄿𓏪𓁹𓐰𓂋𓐱𓏏𓅯𓄿𓊹𓀭</span><br>
<span class="hierojax" style="font-size: 30px;">𓅓𓁹𓆓𓐰𓂧𓅓𓐰𓂝𓈖𓐰𓏥𓂜𓐰𓅫𓂞𓐰𓏲𓃀𓏏𓐰𓍔𓄿𓏲𓅫</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓅓𓐰𓂝𓆷𓄿𓊪𓐰𓏲𓏴𓀜𓂋𓐰𓏲𓆼𓄿𓐍𓐰𓂻𓂙𓈖𓐰𓏌𓐱𓏲𓇾𓐰𓇾𓂡𓐰𓏥</span><br>
<span class="hierojax" style="font-size: 30px;">𓇋𓐰𓂋𓅯𓄿𓃀𓏏𓐰𓍔𓄿𓏲𓅫𓄓𓐰𓊃𓏭𓐰𓏛𓅯𓄿𓊹𓀭</span><br>
<span class="hierojax" style="font-size: 30px;">𓇓𓏲𓐍𓐰𓏏𓅓𓋩𓐰𓏛𓅓𓂭𓏤𓄹𓐰𓆑</span><br>
<span class="hierojax" style="font-size: 30px;">𓅓𓐰𓂝𓈖𓐰𓏥𓂜𓐰𓅫𓏠𓐰𓈖𓐍𓐱𓍊𓐰𓏛𓀜𓅓𓂧𓐰𓏏𓐱𓏤𓅯𓄿𓊹𓀭</span><br>
<span class="hierojax" style="font-size: 30px;">𓐍𓐰𓂋𓅓𓐰𓂝𓈖𓐰𓏥𓂜𓐰𓅫𓏲𓉔𓄿𓅫𓅓𓂺𓐰𓆑</span><br>
<span class="hierojax" style="font-size: 30px;">𓇋𓐰𓂋𓋴𓏏𓐰𓍔𓄿𓏲𓍬𓐰𓂻𓆑𓇓𓏲𓂋𓐰𓏲𓆼𓄿𓐍𓐰𓂻𓅯𓄿𓏠𓐰𓈖𓐍𓐱𓍊𓐰𓏛𓀜</span><br>
<span class="hierojax" style="font-size: 30px;">𓆎𓅓𓄿𓏏𓐰𓇳𓐱𓏤𓌉𓆓𓐰𓏴𓅫𓐰𓆑𓇓𓏲</span><br>
<span class="hierojax" style="font-size: 30px;">𓂧𓐰𓈖𓋴𓍖𓊌𓐰𓏏𓐱𓏲𓅓𓄣𓐱𓏤𓐰𓎡𓑀𓋴𓏠𓐰𓈖𓍖𓄂𓐰𓏏𓐱𓏭𓄣𓐰𓏤𓄹𓐰𓎡𓑀</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓈟𓅓𓊦𓀜𓈖𓄓𓐰𓏏𓐱𓏤𓄹𓐰𓎡𓑀</span><br>
<span class="hierojax" style="font-size: 30px;">𓇋𓐰𓂋𓄓𓐰𓏏𓐱𓏤𓄹𓐰𓈖𓂋𓐰𓍿𓀀𓐰𓏥𓈟𓅓𓊦𓀜𓈖𓇋𓐝𓅓𓊛</span><br>
<span class="hierojax" style="font-size: 30px;">𓎠𓐰𓂋𓇥𓐰𓂋𓀭𓅯𓄿𓇋𓇋𓆑𓇋𓂋𓐰𓏭𓀸𓄂𓐰𓏏𓐱𓏤𓊛</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓏤𓐱𓏤𓐱𓏤𓐱𓏤𓐱𓏤𓐰𓏤𓐱𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓂝𓐰𓈎𓐱𓏲𓂻𓐰𓂋𓊋𓐰𓏏𓐱𓏯𓀀𓐰𓏥𓅓𓂺𓀙𓀀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓋴𓂝𓐰𓍑𓄿𓅫𓌃𓂧𓐰𓏭𓀁𓏥𓐰𓎡𓑀</span><br>
<span class="hierojax" style="font-size: 30px;">𓅓𓁹𓍿𓐰𓊃𓍟𓂻𓉔𓄿𓇋𓇋𓏭𓐰𓂻𓏏𓐰𓏲𓌨𓐰𓂋𓏛࿢𓈙𓃀𓏲𓏏𓐰𓏴𓀁𓏏𓐱𓏲𓐰𓎡𓑀</span><br>
<span class="hierojax" style="font-size: 30px;">𓇋𓏲𓈖𓐰𓄿𓇋𓇋𓏲𓐰𓎡𓑀𓂸𓐰𓏏𓌙𓌙𓀁𓀀𓐰𓏥𓋴𓊢𓂝𓐰𓂻</span><br>
<span class="hierojax" style="font-size: 30px;">𓅓𓁹𓅓𓐰𓂝𓆷𓄿𓊪𓐰𓏲𓏴𓀜𓋹𓏤𓇋𓇋𓀁𓏥𓐰𓈖𓎠𓐰𓏤𓀀𓎡𓑀</span><br>
<span class="hierojax" style="font-size: 30px;">𓌃𓂧𓐰𓏭𓀁𓊨𓉐𓋴𓂸𓅓𓐰𓏏𓄔𓐰𓏏𓐱𓏤𓀁𓀏</span><br>
<span class="hierojax" style="font-size: 30px;">𓇋𓀁𓆓𓐰𓂧𓌷𓐰𓂝𓆄𓏛࿢𓅓𓂺𓀙𓇋𓀀</span><br>
<span class="hierojax" style="font-size: 30px;">𓏏𓐰𓍃𓅓𓏛𓐰𓆑𓌂𓐍𓅓𓏛࿢𓀜𓅓𓎛𓂝𓐰𓏏𓐱𓏤𓄹𓐰𓎡𓑀</span><br>
<span class="hierojax" style="font-size: 30px;">𓇋𓐰𓂋𓏇𓇋𓇼𓄿𓏲𓇳𓐰𓏤𓄭𓐰𓂋𓏲𓐰𓂻𓎡𓑀𓅓𓂺𓐰𓆑</span><br>
<span class="hierojax" style="font-size: 30px;">𓉔𓄿𓈖𓐰𓂢𓀁𓆑𓐰𓈖𓌃𓂧𓐰𓏭𓀁𓎡𓑀𓐰𓎠</span><br>
<span class="hierojax" style="font-size: 30px;">𓆓𓐰𓂧𓐰𓆑𓂋𓐱𓏤𓐰𓎡𓑀𓄚𓈖𓐰𓏌𓉐𓅓𓂺𓏏𓐰𓄿𓎆𓐰𓎆𓎆𓐰𓏤𓇋𓇋𓀙𓀀</span><br>
<span class="hierojax" style="font-size: 30px;">𓍿𓐰𓈖𓇋𓏏𓐰𓏭𓅫𓁻𓐰𓊃𓂋𓎡𓑀𓐰𓇋𓐱𓇋𓀀𓊃𓐰𓊪𓐱𓊗𓂝𓐰𓈖𓂽</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏏</span><br>
<span class="hierojax" style="font-size: 30px;">𓅓𓁹𓋴𓉔𓄿𓂽𓂋𓐰𓍿𓀀𓐰𓏥𓈖𓏏𓐰𓄿𓊋𓐰𓏏𓐱𓏯𓀀𓐰𓏥</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓂋𓐰𓏠𓈖𓐰𓏌𓐱𓏲𓂢𓐰𓂻𓅯𓄿𓌷𓐰𓂝𓆄𓏛𓐰𓏏𓐱𓏲</span><br>
<span class="hierojax" style="font-size: 30px;">𓅓𓇥𓐰𓂋𓏏𓐰𓏭𓁷𓐰𓂋𓐱𓏤𓏯𓐰𓏛𓎡𓑀𓐰𓈖𓂧𓐰𓈋𓏲𓐰𓏲𓍱𓏲𓃀𓐍𓐰𓏏𓐱𓏯𓍱</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓃀𓐰𓂝𓏛𓀁𓇓𓏲𓎛𓏏𓐰𓍔𓇋𓇋𓍱</span><br>
<span class="hierojax" style="font-size: 30px;">𓅓𓁹𓊏𓊪𓐰𓏛𓀜𓆑𓐰𓈎𓄿𓏒𓐰𓏥𓈖𓐰𓆱𓐍𓐰𓏏𓀜𓀀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓎼𓄿𓍯𓄿𓂻𓈖𓐰𓆑𓋴𓀸𓄿𓏲𓂝𓐰𓏤𓅫𓀀</span><br>
<span class="hierojax" style="font-size: 30px;">𓇋𓐰𓂋𓌷𓐰𓂝𓆄𓏛࿢𓆑𓐰𓄿𓀋𓏛𓀜𓉻𓐰𓂝𓏛𓐰𓈖𓊹𓀭</span><br>
<span class="hierojax" style="font-size: 30px;">𓂞𓐰𓆑𓇓𓏲𓐰𓈖𓌸𓐰𓂋𓀁𓆑</span><br>
<span class="hierojax" style="font-size: 30px;">𓇋𓐰𓂋𓏏𓐰𓄿𓄖𓐰𓏏𓐱𓏏𓀜𓈖𓅯𓄿𓈖𓐰𓏏𓐱𓏭𓅓𓏇𓇋𓐪𓂧𓐰𓏌𓏛࿢𓏏𓐱𓏲𓐰𓆑</span><br>
<span class="hierojax" style="font-size: 30px;">𓇓𓏲𓄞𓐰𓂧𓀜𓇋𓄿𓂧𓐰𓏏𓐱𓏯𓅫𓅓𓈖𓐰𓄿𓇋𓇋𓆑𓈎𓐰𓈖𓈎𓐰𓈖𓏴𓀜</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓈖𓐰𓎡𓑀𓉔𓄿𓏧𓎅𓏥𓐰𓈖𓂝𓐰𓍑𓄿𓅫</span><br>
<span class="hierojax" style="font-size: 30px;">𓋴𓏏𓐰𓏥𓈙𓐰𓍃𓅓𓏏𓐰𓑂𓄔𓐰𓏏𓐱𓏤𓀁𓏪𓉻𓐰𓂝𓄿𓏛𓐰𓈖𓅓𓏏𓐰𓑂𓀏</span><br>
<span class="hierojax" style="font-size: 30px;">𓋴𓏏𓐰𓏥𓋹𓏤𓇋𓇋𓀁𓏪𓉻𓐰𓂝𓄿𓏛𓐰𓈖𓋴𓆓𓐰𓆑𓄿𓏲𓌙𓅬𓂽𓏏𓐰𓂋𓆳𓀢𓅫𓐰𓏥</span><br>
<span class="hierojax" style="font-size: 30px;">𓋴𓏏𓐰𓏥𓈖𓋴𓂸𓅓𓏏𓐰𓑂𓄔𓐰𓏏𓐱𓏤𓀁𓈖𓄙𓅓𓏛࿢𓀁</span><br>
<span class="hierojax" style="font-size: 30px;">𓅓𓁹𓋴𓂝𓐰𓍑𓅫𓃀𓇋𓄿𓏏𓐰𓏯𓍄𓏒𓐰𓏥𓁷𓐰𓏤𓂝𓐰𓂋𓎅𓍼𓐰𓏤</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌉𓆓𓐰𓏴𓅫𓋴𓐍𓐰𓂋𓏲𓏛𓐰𓏥𓈖𓊹𓀭</span><br>
<span class="hierojax" style="font-size: 30px;">𓅓𓁹𓅠𓅓𓏛𓐰𓈖𓐰𓎡𓑀𓅢𓏤𓐰𓑂𓀭𓏥𓐰𓈖𓊹𓀭𓆓𓐰𓊃𓐰𓎡𓑀</span><br>
<span class="hierojax" style="font-size: 30px;">𓇋𓏲𓃀𓐰𓈖𓆷𓄿𓇋𓇋𓏏𓐰𓏯𓀭𓂋𓐰𓈖𓐰𓈖𓏏𓐰𓆇𓁐</span><br>
<span class="hierojax" style="font-size: 30px;">𓋴𓇆𓏛࿢𓄿𓐍𓐰𓏏𓏛𓐰𓏥𓅓𓈖𓐰𓄿𓇋𓇋𓏲𓏪𓈖𓐰𓎠𓀀𓈖𓐰𓏲𓐱𓏥</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓏲𓆼𓄿𓐍𓐰𓂻𓈖𓐰𓎡𓑀𓅯𓄿𓋹𓈖𓐰𓐍𓏛࿢</span><br>
<span class="hierojax" style="font-size: 30px;">𓅓𓇥𓐰𓂋𓏏𓐰𓏭𓀨𓏛࿢𓀜𓄂𓐰𓏏𓐱𓏭𓄣𓐱𓏤𓐰𓎡𓑀𓅓𓉐𓐰𓏤𓏲𓏪</span><br>
<span class="hierojax" style="font-size: 30px;">𓇋𓏲𓅯𓄿𓇋𓇋𓎡𓑀𓌟𓏤𓄹𓐰𓈖𓈖𓐰𓌰𓐱𓅓𓇋𓏏𓊚𓉐</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓏏</span><br>
<span class="hierojax" style="font-size: 30px;">𓅓𓁹𓆓𓐰𓂧𓅠𓅓𓏛𓐰𓈖𓀀𓁷𓐰𓂋𓇯𓈖𓐰𓆱𓐍𓐰𓏏𓀜𓀀</span><br>
<span class="hierojax" style="font-size: 30px;">𓇋𓏲𓏏𓐰𓉔𓄿𓂿𓀜𓀀𓊃𓐰𓏤𓐱𓀀𓅓𓊖𓐰𓏏𓐱𓏤𓎡𓑀</span><br>
<span class="hierojax" style="font-size: 30px;">𓅓𓁹𓆓𓐰𓂧𓅠𓅓𓏛𓐰𓈖𓀀𓋴𓏏𓐰𓍔𓄿𓀙</span><br>
<span class="hierojax" style="font-size: 30px;">𓇋𓏲𓏏𓐰𓉔𓄿𓂿𓀜𓀀𓄟𓋴𓂧𓐰𓅫𓀀</span><br>
<span class="hierojax" style="font-size: 30px;">𓐍𓐰𓂋𓂋𓐰𓂝𓐱𓏤𓃀𓏲𓂋𓐰𓐍𓏛࿢𓀁𓎡𓑀𓋴𓐍𓐰𓂋𓏲𓏛𓐰𓏥𓈖𓊹𓀭</span><br>
<span class="hierojax" style="font-size: 30px;">𓏏𓐰𓍃𓅓𓏛𓐰𓎡𓑀𓂋𓅓𓁻𓇼𓄿𓏲𓇳𓐰𓏤</span><br>
<span class="hierojax" style="font-size: 30px;">𓈞𓐰𓊃𓀉𓅫𓈖𓐰𓎡𓑀𓂋𓂝𓐰𓂝𓏤𓏲𓐰𓏭𓅯𓄿𓊹𓀭</span><br>
<span class="hierojax" style="font-size: 30px;">𓂋𓅯𓄿𓇋𓇋𓎡𓑀𓎼𓐰𓂋𓀁𓎛𓂧𓐰𓃀𓏲𓐰𓏴𓀜𓏲𓏪</span><br>
<span class="hierojax" style="font-size: 30px;">𓇋𓐰𓂋𓅓𓋴𓎛𓏲𓆊𓇋𓏲𓐰𓆑𓄡𓐰𓂝𓄿𓏲𓄖𓈖𓇋𓋴𓀞</span><br>
<span class="hierojax" style="font-size: 30px;">𓐍𓐰𓂋𓇋𓇩𓋴𓏭𓐰𓆰𓈙𓐰𓆑𓐰𓏏𓄆𓏛𓐰𓏥𓏏𓐱𓏲𓐰𓆑</span><br>
<span class="hierojax" style="font-size: 30px;">𓅓𓁹𓆄𓏲𓐰𓏲𓅫𓄡𓐰𓏏𓐱𓏤𓎡𓑀𓐰𓈖𓅓𓇾𓐰𓍃𓅓𓅓𓀀𓐱𓁐𓐰𓏥</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌉𓆓𓐰𓏴𓅫𓅯𓄿𓇋𓇋𓏲𓐰𓎡𓑀𓈖𓐰𓂋𓇋𓇋𓏏𓐰𓆂𓏛࿢𓀜</span><br>
<span class="hierojax" style="font-size: 30px;">𓅓𓁹𓄲𓐰𓂋𓂻𓌃𓂧𓐰𓏭𓀁𓏥𓐰𓎡𓑀𓈖𓐰𓎡𓑀𓄿𓍯𓄿𓏲𓐰𓏭𓀀𓐱𓁐𓐰𓏥</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌢𓌢𓏏𓐰𓏭𓈖𓐰𓎡𓑀𓉐𓐰𓂋𓂻𓄣𓐰𓏤𓀀</span><br>
<span class="hierojax" style="font-size: 30px;">𓅜𓐍𓐰𓏛𓊃𓐰𓏤𓐱𓀀𓇋𓏲𓐰𓆑𓋴𓏇𓇋𓀁𓆑𓅓𓄡𓐰𓏏𓐱𓏤𓆑</span><br>
<span class="hierojax" style="font-size: 30px;">𓂋𓅯𓄿𓆓𓐰𓂧𓇓𓏲𓅓𓌉𓆓𓐰𓏴𓅫</span><br>
<span class="hierojax" style="font-size: 30px;">𓃀𓏲𓁹𓐰𓂋𓐱𓏭𓏏𓐰𓏲𓋴𓐍𓋴𓐍𓂾𓂻𓐰𓂋𓄖𓐰𓂻𓅯𓄿𓏠𓐰𓈖𓐍𓐱𓍊𓐰𓏛𓀜</span><br>
<span class="hierojax" style="font-size: 30px;">𓃀𓏲𓁹𓐰𓂋𓐱𓏭𓏏𓐰𓏲𓈎𓌳𓄿𓅓𓌙𓅯𓐰𓏛𓀜𓂋𓌉𓆓𓐰𓏴𓅫𓏏𓆑</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓏤𓏏</span><br>
<span class="hierojax" style="font-size: 30px;">𓅓𓁹𓈙𓐰𓍃𓅓𓏏𓐰𓑂𓄔𓐰𓏏𓐱𓏤𓀁𓏥𓐰𓈖𓅯𓄿𓇋𓇋𓏲𓐰𓎡𓑀𓇋𓂋𓐰𓏭𓀸𓍿𓐰𓏏𓍿𓐰𓏏𓀁</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓆓𓐰𓂧𓆑𓐍𓐰𓈖𓏌𓐰𓏲𓌙𓅯𓐰𓏛𓀁𓆑𓄂𓐰𓏏𓐱𓏭𓄣𓐰𓏤𓏪</span><br>
<span class="hierojax" style="font-size: 30px;">𓅓𓁹𓊪𓐰𓏲𓇋𓇋𓅯𓐰𓂻𓏥𓐰𓂋𓂝𓐰𓈎𓂻𓏛𓐰𓈖𓁷𓐰𓏤𓏛𓐰𓆑</span><br>
<span class="hierojax" style="font-size: 30px;">𓇋𓏲𓃀𓐰𓈖𓌳𓐰𓃉𓐱𓃉𓐰𓎡𓑀𓁹𓐰𓂋𓆑</span><br>
<span class="hierojax" style="font-size: 30px;">𓇋𓀁𓁹𓐰𓂋𓏲𓐰𓎡𓑀𓋷𓄿𓄿𓁻𓄂𓐰𓏏𓐱𓏤𓅓𓈖𓐰𓄿𓇋𓇋𓆑𓏲𓐰𓈙𓃀𓏏𓐰𓏴𓀁</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓋴𓂋𓐰𓆑𓐰𓏭𓇋𓇋𓀉𓇍𓇋𓂻𓄖𓐰𓂻𓎡𓑀</span><br>
<span class="hierojax" style="font-size: 30px;">𓆼𓄿𓂝𓐰𓂻𓋴𓏏𓐰𓈖𓁷𓐰𓏤𓏯𓐰𓏛𓐰𓆑𓁹𓐰𓂋𓆑𓆄𓏲𓅫𓄡𓐰𓏏𓐱𓏤𓆑</span><br>
<span class="hierojax" style="font-size: 30px;">𓂋𓐰𓐍𓏛࿢𓐪𓂧𓐰𓏭𓁻𓅠𓅓𓏛࿢𓏏𓐱𓏲𓐰𓆑</span><br>
<span class="hierojax" style="font-size: 30px;">𓅷𓄿𓂷𓐰𓂡𓂋𓐰𓂧𓂾𓂾𓏥𓐰𓆑𓅓𓁹𓌉𓆓𓐰𓏴𓅫𓐰𓆑</span><br>
<span class="hierojax" style="font-size: 30px;">𓋴𓈖𓐰𓂧𓐱𓏯𓅾𓀁𓇓𓏲𓅓𓁹𓅓𓂝𓐰𓎡𓇉𓄿𓁶𓐱𓏤𓐰𓆑</span><br>
<span class="hierojax" style="font-size: 30px;">𓐍𓐰𓂋𓂋𓐰𓂝𓐱𓏤𓃀𓏲𓂋𓐰𓐍𓏛࿢𓀁𓎡𓑀𓋴𓐍𓐰𓂋𓏲𓏛𓐰𓏥𓈖𓊹𓀭</span><br>
<span class="hierojax" style="font-size: 30px;">𓏏𓐰𓍃𓅓𓏛𓐰𓎡𓑀𓂋𓅓𓁻𓇼𓄿𓏲𓇳𓐰𓏤</span><br>
<span class="hierojax" style="font-size: 30px;">𓈞𓐰𓊃𓀉𓅫𓈖𓐰𓎡𓑀𓂋𓂝𓐰𓂝𓏤𓏲𓐰𓏭𓅯𓄿𓊹𓀭</span><br>
<span class="hierojax" style="font-size: 30px;">𓂋𓊪𓐰𓎢𓎼𓐰𓂋𓀁𓎛𓂧𓐰𓃀𓏲𓐰𓏴𓀜𓏲𓏪</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓐱𓏤𓐱𓏤𓐰𓏏</span><br>
<span class="hierojax" style="font-size: 30px;">𓅓𓁹𓏶𓅓𓄑𓀁𓂝𓐰𓈎𓐱𓏲𓏒𓐰𓏥𓅓𓂺𓀙𓇋𓀀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓎝𓎛𓏲𓐰𓏛𓀜𓂋𓐱𓏤𓐰𓎡𓑀𓂋𓄂𓐰𓏏𓐱𓏤𓀀</span><br>
<span class="hierojax" style="font-size: 30px;">𓇋𓐰𓂋𓋴𓐟𓄿𓏏𓐰𓏲𓄑𓀁𓎡𓑀𓏲𓐰𓎼𓄿𓇋𓇋𓀁𓏥𓐰𓈖𓂝𓐰𓍑𓄿𓅫</span><br>
<span class="hierojax" style="font-size: 30px;">𓋴𓏏𓐰𓏥𓍑𓄿𓇋𓇋𓏴𓐰𓏛𓁷𓐰𓏤𓀁𓅓𓏏𓐰𓄿𓇋𓇋𓏲𓐰𓎡𓑀𓊪𓐰𓏲𓎼𓄿𓋴𓂐</span><br>
<span class="hierojax" style="font-size: 30px;">𓇋𓀁𓈖𓐰𓍇𓏌𓐰𓏲𓁻𓐰𓂋𓅯𓄿𓈎𓄿𓇋𓇋𓏊𓈖𓐰𓏏𓐱𓏭𓅓𓂺𓐰𓎡𓑀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓂞𓐰𓏏𓁹𓐰𓂋𓐱𓏭𓆑𓐍𓐰𓂋𓏲𓏛𓐰𓏥𓏏𓐱𓏲𓐰𓎡𓑀</span><br>
<span class="hierojax" style="font-size: 30px;">𓇋𓐰𓂋𓏇𓇋𓉻𓐰𓂝𓏛࿢𓀙𓀀𓅓𓇋𓄿𓏏𓐰𓏲𓊑𓏛𓐰𓏥𓆑</span><br>
<span class="hierojax" style="font-size: 30px;">𓇓𓏲𓏇𓇋𓆈𓐰𓏏𓐱𓏥𓎸𓅓𓈗𓈘𓐰𓈇𓇋𓂧𓎛𓏲𓐰𓏴𓀜</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓐱𓏤𓐰𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓄔𓅓𓏛𓐰𓏲𓈙𓃀𓏏𓐰𓏴𓀁𓏥𓐰𓈖𓀙𓀀𓅓𓉐𓐰𓏤𓆑𓑕</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓄙𓅓𓏛࿢𓀁𓇓𓏲𓈖𓐰𓎡𓑀𓅓𓃀𓏲𓂋𓐰𓏤𓈐𓐰𓂻</span><br>
<span class="hierojax" style="font-size: 30px;">𓅓𓇥𓐰𓂋𓏏𓐰𓏛𓏎𓈖𓐰𓏏𓐱𓏲𓂋𓐱𓏤𓐰𓎡𓑀𓅓𓃀𓏲𓂋𓐰𓏤𓈐𓐰𓂻</span><br>
<span class="hierojax" style="font-size: 30px;">𓏏𓐰𓍃𓅓𓏛࿢𓄂𓐰𓏏𓐱𓏭𓄣𓐱𓏤𓐰𓎡𓑀𓇋𓎡𓑀𓐰𓈖𓏌𓐰𓏲𓅫</span><br>
<span class="hierojax" style="font-size: 30px;">𓇋𓐰𓂋𓄂𓐰𓏏𓐱𓏭𓄣𓐰𓏤𓄹𓐰𓈖𓂋𓐰𓍿𓀀𓐰𓏥𓆑𓐰𓈖𓐰𓂧𓂉𓄹𓐰𓈖𓊹𓀭</span><br>
<span class="hierojax" style="font-size: 30px;">𓀸𓄿𓏲𓐰𓏛𓀜𓏏𓐱𓏲𓐰𓂋𓅓𓂝𓐰𓎡𓑀𓇉𓄿𓁶𓐱𓏤𓐰𓆑</span><br>
<span class="hierojax" style="font-size: 30px;">𓇋𓐰𓂋𓂋𓐰𓍿𓀀𓐰𓏥𓇋𓏲𓐰𓆑𓐛𓐰𓏤𓀙𓀀</span><br>
<span class="hierojax" style="font-size: 30px;">𓂓𓐰𓏤𓇋𓇋𓀁𓃀𓏲𓂋𓐰𓐍𓏛𓀁𓂋𓐰𓈖𓀁𓆑</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓐱𓏤𓐱𓏤𓐰𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓋴𓃀𓇋𓄿𓄑𓀁𓈖𓎡𓑀𓐰𓄿𓏠𓐰𓈖𓏌𓐰𓏲𓁻𓅓𓏏𓐱𓏲𓐰𓎡𓑀𓊪𓇋𓅷𓏤𓐰𓑂𓏴𓀜𓈖𓐰𓌰𓐱𓅓𓇋𓀀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓌉𓆓𓐰𓏴𓅫𓋴𓐍𓐰𓂋𓏲𓏛𓐰𓏥𓈖𓐰𓈎𓃀𓈎𓃀𓅫</span><br>
<span class="hierojax" style="font-size: 30px;">𓅓𓁹𓊪𓇋𓅷𓏤𓐰𓑂𓏴𓀜𓊃𓐰𓏤𓐱𓀀𓇋𓏲𓐰𓆑𓅓𓂧𓐰𓏏𓐱𓏤𓅯𓄿𓊹𓀭</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓎛𓎿𓋴𓀁𓁷𓐰𓏤𓏯𓐰𓏛𓇋𓀁𓂋𓐰𓆑𓏏𓐰𓉔𓄿𓂿𓀜𓆑</span><br>
<span class="hierojax" style="font-size: 30px;">𓇋𓐰𓂋𓂋𓐰𓍿𓀀𓐰𓏥𓂝𓅓𓂝𓐰𓐎𓐱𓏤𓏪𓂧𓇉𓄿𓏲𓏏𓐰𓄧𓆰𓏪</span><br>
<span class="hierojax" style="font-size: 30px;">𓅯𓄿𓊹𓀭𓅯𓄿𓇋𓇋𓆑𓀨𓏛࿢𓀜𓀀</span><br>
<span class="hierojax" style="font-size: 30px;">𓇓𓏲𓏲𓐰𓉔𓈖𓐰𓏭𓊊𓇓𓏲𓀨𓏛࿢𓀜𓅓𓏠𓐰𓈖𓏌𓐰𓏲𓇳</span><br>
<span class="hierojax" style="font-size: 30px;">𓇓𓏲𓁹𓐰𓂋𓐱𓏭𓆼𓈖𓐰𓏏𓐱𓏲𓍯𓄿𓐎𓐰𓅫𓈖𓌸𓐰𓂋𓀁𓆑</span><br>
<span class="hierojax" style="font-size: 30px;">𓇓𓏲𓁹𓐰𓂋𓐱𓏭𓂋𓐰𓍿𓀀𓐰𓏥𓆼𓈖𓎛𓏭𓇋𓇋𓁻</span><br>
<span class="hierojax" style="font-size: 30px;">𓇋𓏲𓐰𓆑𓈖𓏏𓐰𓄿𓇋𓇋𓏲𓐰𓆑𓃹𓐰𓈖𓏌𓇯𓐰𓇼𓇳𓐱𓏤𓐰𓈖𓋹𓈖𓐰𓐍𓏛࿢</span><br>
<span class="hierojax" style="font-size: 30px;">𓂋𓐰𓈙𓇋𓂉𓏛𓐰𓏥𓏲𓇋𓄿𓀢𓀁𓇓𓏲𓅯𓄿𓁹𓐰𓂋𓐱𓏭𓄖𓐰𓂻𓋀𓏏𓐱𓏏𓐰𓈊</span><br>
<span class="hierojax" style="font-size: 30px;">𓇋𓏲𓐰𓆑𓏲𓍑𓄿𓏛࿢𓅓𓂧𓐰𓏏𓐱𓏤𓅯𓄿𓊹𓀭</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓐱𓏤𓐱𓏤𓐰𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓈞𓐰𓊃𓀉𓅓𓂝𓐰𓏏𓉐𓎛𓈎𓐰𓏏𓏊</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓋭𓐰𓊃𓏛࿢𓀜𓉻𓐰𓂝𓐰𓏛𓂋𓐰𓎡𓑀</span><br>
<span class="hierojax" style="font-size: 30px;">𓇋𓐰𓂋𓇋𓏲𓐰𓆑𓎡𓑀𓐰𓂧𓅫𓀗𓀀𓅓𓇋𓄿𓏏𓐰𓏲𓊑𓏛𓐰𓏥𓏏𓐱𓏲𓐰𓆑</span><br>
<span class="hierojax" style="font-size: 30px;">𓅓𓂋𓐰𓏤𓊪𓐰𓏲𓇋𓄿𓀗𓀀𓈖𓄟𓋴𓏯𓐰𓏛</span><br>
<span class="hierojax" style="font-size: 30px;">𓐍𓐰𓈖𓌰𓅓𓋴𓀙𓀀𓈖𓐰𓎡𓑀𓊃𓐰𓏤𓐱𓀀𓅓𓍑𓄿𓂋𓐰𓏤𓐎𓐰𓎡𓑀</span><br>
<span class="hierojax" style="font-size: 30px;">𓏲𓍑𓄿𓏛࿢𓇳𓀭𓈖𓅓𓍯𓄿𓈐𓐰𓂻</span><br>
<span class="hierojax" style="font-size: 30px;">𓇋𓐰𓂋𓊪𓐱𓏏𓐰𓂋𓆳𓁻𓐰𓎡𓑀𓉻𓐰𓏛𓂋𓐰𓎡𓑀𓅓𓃀𓏤𓂋𓐰𓏤𓈐𓐰𓂻</span><br>
<span class="hierojax" style="font-size: 30px;">𓌞𓋴𓂻𓐰𓏏𓐱𓏥𓅓𓐟𓐱𓏤𓏛𓐰𓆑𓏏𓐰𓂋𓆳𓀢𓅫𓐰𓏏𓐱𓏲</span><br>
<span class="hierojax" style="font-size: 30px;">𓇋𓅓𓅓𓐰𓂝𓂧𓐰𓏏𓐱𓏤𓈖𓇋𓄿𓀗𓇋𓏲𓐰𓆑𓋴𓐟𓄿𓏲𓐰𓏭𓄑𓀁𓏲𓏪𓈖𓎛𓈎𓐰𓏏𓏊</span><br>
<span class="hierojax" style="font-size: 30px;">𓏏𓐰𓂋𓆳𓀢𓅫𓇓𓏲𓅓𓈖𓐰𓄿𓇋𓇋𓏲𓐰𓆑𓄡𓐰𓂋𓂧𓐰𓏲𓀔𓀀𓐱𓁐𓐰𓏥</span><br>
<span class="hierojax" style="font-size: 30px;">𓃀𓐰𓈖𓍿𓐰𓈖𓇋𓏏𓐰𓅫𓐍𓐰𓏲𓈙𓐰𓄘𓈖𓎡𓑀𓐰𓆑𓄿𓏲𓄖𓐰𓏛𓀜</span><br>
<span class="hierojax" style="font-size: 30px;">𓃀𓐰𓈖𓋴𓀸𓄿𓏲𓐰𓏛𓀜𓄿𓏏𓐰𓏭𓄧𓄹𓐰𓈖𓆼𓄿𓃀𓏲𓀒𓐰𓂡𓋴</span><br>
<span class="hierojax" style="font-size: 30px;">𓃀𓏲𓁹𓐰𓂋𓐱𓏭𓏲𓏪𓈖𓐰𓌰𓐱𓅓𓎛𓏲𓀉𓊃𓐰𓏤𓐱𓀀𓇋𓏲𓐰𓆑𓆓𓐰𓂧𓅯𓄿𓇛𓅓𓏛࿢</span><br>
<span class="hierojax" style="font-size: 30px;">𓂋𓄊𓂋𓐰𓂡𓏛𓐰𓏥𓐍𓐰𓈖𓏌𓐰𓏲𓌙𓅯𓐰𓏛𓆑𓂧𓇉𓄿𓇋𓇋𓏏𓐰𓄧𓆰𓏪</span><br>
<span class="hierojax" style="font-size: 30px;">𓇋𓂋𓐰𓏭𓀸𓄂𓐰𓏏𓐱𓏤𓊛𓇋𓏲𓐰𓆑𓈖𓐰𓍇𓏌𓐱𓏲𓐰𓁻𓅓𓍯𓄿𓏲𓐰𓏭𓈐𓐰𓂻</span><br>
<span class="hierojax" style="font-size: 30px;">𓃀𓏲𓁹𓐰𓂋𓐱𓏭𓆑𓂧𓐰𓊪𓊛𓈗𓆑𓂝𓐰𓎼𓄿𓇋𓇋𓊜𓈗</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓐱𓏤𓐱𓏤𓐱𓏤𓐰𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓋴𓎛𓏲𓅫𓐰𓂋𓌟𓏤𓀁𓉻𓐰𓂝𓐰𓏛𓇋𓀁𓂋𓐰𓎡𓑀</span><br>
<span class="hierojax" style="font-size: 30px;">𓇋𓏲𓊪𓐱𓏏𓐰𓂋𓆳𓁻𓐰𓆑𓊪𓇳𓀭𓂋𓄂𓐰𓏏𓐱𓏤𓎡𓑀</span><br>
<span class="hierojax" style="font-size: 30px;">𓅓𓇥𓐰𓂋𓏏𓐰𓏭𓋴𓏇𓇋𓀁𓏏𓐱𓏲𓐰𓎡𓑀𓈖𓅯𓄿𓇋𓂧𓐰𓈖𓇳𓀭𓅓𓏲𓃀𓈖𓐰𓇳𓀭𓆑</span><br>
<span class="hierojax" style="font-size: 30px;">𓆓𓐰𓂧𓁹𓐰𓂋𓐱𓏭𓎡𓑀𓇋𓇋𓀀𓈙𓐰𓂋𓇋𓏭𓅫𓋴𓎛𓏲𓅨𓐰𓂋𓌟𓏤𓀁𓉻𓐰𓂝𓐰𓏛</span><br>
<span class="hierojax" style="font-size: 30px;">𓍋𓅓𓐰𓂋𓅫𓊕𓅓𓂺𓐰𓏛𓅯𓄿𓂋𓐰𓂝𓇳𓀭</span><br>
<span class="hierojax" style="font-size: 30px;">𓈙𓐰𓂋𓇋𓅫𓇋𓏲𓐰𓆑𓋴𓎛𓏲𓅨𓐰𓂋𓌟𓏤𓀁𓉻𓐰𓂝𓐰𓏛</span><br>
<span class="hierojax" style="font-size: 30px;">𓇋𓅓𓅓𓐰𓂝𓁹𓐰𓂋𓐱𓏭𓆑𓈎𓐰𓈖𓈎𓐰𓈖𓏴𓀜𓎡𓑀𓇋𓏲𓂧𓐰𓏏𓐱𓏤𓎡𓑀𓅓𓈎𓐰𓈖𓏌𓐰𓏲𓂘𓎡𓑀</span><br>
<span class="hierojax" style="font-size: 30px;">𓇋𓅓𓅓𓐰𓂝𓁹𓐰𓂋𓐱𓏭𓆑𓋴𓎛𓏲𓐰𓅫𓅨𓐰𓂋𓌟𓏤𓀁𓎡𓑀𓇋𓏲𓐰𓎡𓑀𓎼𓐰𓂋𓀁𓏏𓐰𓏲</span><br>
<span class="hierojax" style="font-size: 30px;">𓇋𓐰𓂋𓏇𓇋𓇼𓄿𓏲𓇳𓐰𓏤𓄭𓐰𓂋𓏲𓐰𓂻𓎡𓑀𓅓𓂺𓐰𓏛𓆑</span><br>
<span class="hierojax" style="font-size: 30px;">𓂞𓐰𓆑𓈖𓐰𓎡𓑀𓂝𓐰𓈎𓐱𓏲𓏒𓐰𓏥𓅓𓏲𓋴𓂧𓐰𓈖𓏌𓐰𓏲𓂾𓂻</span><br>
<span class="hierojax" style="font-size: 30px;">𓇋𓐰𓂋𓂝𓐰𓈎𓐱𓏲𓏒𓐰𓏥𓍿𓐰𓊃𓍟𓅓𓏏𓐰𓑂𓄛𓈖𓐰𓎠𓏤𓐰𓆑</span><br>
<span class="hierojax" style="font-size: 30px;">𓇓𓏲𓏲𓎛𓏲𓎛𓏲𓐰𓄑𓀁𓂋𓅯𓄿𓂞𓐰𓏏𓋴𓏏𓐰𓏥</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓐱𓏤𓐱𓏤𓐱𓏤𓐰𓏤𓐱𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓅠𓅓𓏛࿢𓆼𓄿𓂋𓐰𓏏𓁐𓇋𓏲𓈞𓅓𓏛࿢𓅻𓀜𓎡𓑀𓇓𓏲𓅓𓇏𓏏𓐰𓈇𓐱𓏤𓏪</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓏏𓐰𓍃𓅓𓏛࿢𓎝𓎛𓏲𓐰𓏛𓀜𓈖𓐰𓎡𓑀𓂋𓐰𓏲𓈙𓃀𓏲𓏏𓐰𓏴𓀁𓋴</span><br>
<span class="hierojax" style="font-size: 30px;">𓅓𓁹𓃹𓐰𓈖𓂻𓇥𓐰𓂋𓇋𓇥𓐰𓂋𓇋𓀢𓅫𓏏𓐰𓄿𓇋𓇋𓏲𓐰𓎡𓑀𓅓𓐰𓂝𓍑𓄿𓈎𓄿𓍘𓇋𓏊</span><br>
<span class="hierojax" style="font-size: 30px;">𓈎𓃀𓄲𓋴𓄂𓐰𓏏𓐱𓏤𓍲𓐰𓈖𓈖𓐰𓏌𓐱𓏲𓀀𓁐𓏥𓐰𓎡𓑀</span><br>
<span class="hierojax" style="font-size: 30px;">𓌸𓐰𓂋𓀁𓈖𓊹𓀭𓏲𓐰𓈙𓀢𓅫𓏏𓐰𓈙𓍯𓄿𓀢𓅫</span><br>
<span class="hierojax" style="font-size: 30px;">𓂋𓏏𓐰𓂋𓆳𓀢𓀁𓃀𓏲𓍯𓄿𓇋𓇋𓀙𓀀</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓏤𓐱𓏤𓐱𓏤𓐱𓏤𓐱𓏤𓐰𓏤𓐱𓏤𓐱𓏤𓐱𓏤𓏏</span><br>
<span class="hierojax" style="font-size: 30px;">𓅓𓁹𓇋𓈎𓄿𓂽𓂋𓐰𓍿𓀀𓐰𓏥𓈖𓍑𓄿𓇋𓇋𓊛𓐰𓈖𓇋𓏏𓐱𓏲𓐰𓂋𓈗𓈘𓐰𓈇</span><br>
<span class="hierojax" style="font-size: 30px;">𓇋𓏲𓐰𓎡𓑀𓏲𓋴𓂧𓐰𓈖𓏌𓐰𓏲𓂾𓂻𓏏𓐰𓏲𓅓𓐰𓂝𓄚𓈖𓐰𓏌𓐱𓏲𓊛</span><br>
<span class="hierojax" style="font-size: 30px;">𓇋𓐰𓂋𓏎𓏏𓐰𓏲𓈖𓐰𓎡𓑀𓎛𓐑𓐰𓊪𓀜𓁷𓐰𓂋𓄣𓐰𓏤𓅯𓄿𓂸𓐰𓏏𓌙𓌙𓈗𓈘𓐰𓈇</span><br>
<span class="hierojax" style="font-size: 30px;">𓇋𓆛𓐰𓈖𓏏𓐰𓏭𓈎𓂽𓐰𓎡𓑀𓂝𓐰𓂝𓏤𓐰𓎡𓑀𓅷𓄿𓂷𓐰𓂡𓋴</span><br>
<span class="hierojax" style="font-size: 30px;">𓅓𓐰𓂝𓈖𓐰𓏥𓂜𓐰𓅫𓃀𓏏𓐱𓏲𓐰𓆜𓅓𓂧𓐰𓏏𓐱𓏤𓅯𓄿𓊹𓀭</span><br>
<span class="hierojax" style="font-size: 30px;">𓇋𓏲𓃀𓐰𓈖𓃀𓐰𓂝𓉻𓐰𓏛𓏛𓀁𓉔𓄿𓍯𓄿𓏲𓐰𓏭𓅂𓀜𓀀</span><br>
<span class="hierojax" style="font-size: 30px;">𓅓𓁹𓁹𓐰𓂋𓐱𓏭𓈖𓐰𓎡𓑀𓅓𓐰𓂝𓄚𓈖𓐰𓏌𓐱𓏲𓊛𓁷𓐰𓏤𓁶𓐰𓏤𓇋𓏏𓐱𓏲𓐰𓂋𓈗𓈘𓐰𓈇</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓅓𓐰𓂝𓆷𓄿𓊪𓐰𓏲𓍱𓀜𓂋𓐰𓏲𓆼𓄿𓐍𓐰𓂻𓏏𓐰𓄿𓇋𓇋𓋴𓉔𓄿𓅓𓏒𓐰𓏥</span><br>
<span class="hierojax" style="font-size: 30px;">𓄞𓐰𓂧𓏛࿢𓀜𓉔𓄿𓅓𓏒𓐰𓏥𓅓𓂧𓐰𓏏𓐱𓏤𓅯𓄿𓎠𓃹𓐰𓈖𓏲</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓃀𓐰𓂝𓉻𓐰𓏛𓏛𓅯𓄿𓈖𓐰𓏏𓐱𓏭𓂜𓐰𓅫</span><br>
<span class="hierojax" style="font-size: 30px; color: red;">𓉗𓏏𓐰𓏲𓍼𓐰𓏤𓎔𓐰𓏛𓎆𓐰𓎆𓎆𓐰𓏏</span><br>
<span class="hierojax" style="font-size: 30px;">𓊪𓐱𓏏𓐰𓂋𓆳𓁻𓐰𓈖𓐰𓎡𓑀𓏏𓐰𓄿𓏭𓎆𓐰𓎆𓎆𓐰𓈖𓉗𓉐𓍼𓐰𓏤</span><br>
<span class="hierojax" style="font-size: 30px;">𓋴𓏏𓐰𓏥𓋴𓍑𓄿𓇋𓇋𓏴𓐰𓏛𓁷𓐰𓏤𓀁𓋴𓏏𓐰𓏥𓋴𓃀𓇼𓄿𓇋𓇋𓍼𓐰𓏤</span><br>
<span class="hierojax" style="font-size: 30px;">𓋴𓏏𓐰𓏥𓈖𓐰𓄂𓏲𓏏𓐰𓏭𓍘𓏴𓐰𓂡𓂻𓐰𓈖𓈙𓐰𓆑𓂧𓐰𓎅𓍼𓐰𓏤𓎠</span><br>
<span class="hierojax" style="font-size: 30px;">𓋴𓏏𓐰𓏥𓂞𓐰𓏏𓂋𓐰𓐍𓏛࿢𓅯𓄿𓐍𓅓𓂜𓐰𓏛𓀀</span><br>
<span class="hierojax" style="font-size: 30px;">𓇋𓐰𓂋𓂝𓐰𓈙𓇋𓏲𓀞𓋴𓏏𓐰𓏥𓅓𓂺𓅯𓄿𓐍𓅓𓂜𓐰𓏛𓀀</span><br>
<span class="hierojax" style="font-size: 30px;">𓐍𓐰𓂋𓁹𓐰𓂋𓐰𓆑𓍘𓅨𓐰𓂋𓊦𓐰𓂡𓁷𓐰𓏤𓂋𓐰𓂋𓐱𓏤𓋴𓈖𓐰𓏥</span><br>
<span class="hierojax" style="font-size: 30px;">𓇋𓀁𓎔𓐰𓏛𓏏𓐱𓏲𓐰𓈖𓇋𓅓𓏲𓏪𓇋𓅓𓅓𓐰𓂝𓋴𓏏𓐰𓏥𓅓𓄣𓐱𓏤𓐰𓎡𓑀</span><br>
<span class="hierojax" style="font-size: 30px;">𓅓𓏏𓐱𓏲𓐰𓎡𓑀𓁹𓐰𓂋𓐱𓏭𓂋𓐰𓍿𓀀𓐰𓏥𓈖𓊠𓐰𓂝𓏛࿢𓀁𓏲𓏪</span><br>
<span class="hierojax" style="font-size: 30px;">𓇋𓏲𓐰𓆑𓊠𓐰𓂝𓏛࿢𓀁𓅓𓋴𓃀𓇼𓄿𓏏𓐰𓏭𓍼𓐰𓏤</span><br>
<span class="hierojax" style="font-size: 30px;">𓇋𓐰𓂋𓏞𓀀𓇋𓏲𓊃𓐰𓈙𓐟𓄿𓏲𓐰𓏭𓄆𓐰𓏛𓀁𓅓𓇋𓄿𓏏𓐰𓏲𓊑𓏛𓐰𓏥𓏏𓐱𓏲𓐰𓆑</span><br>
<span class="hierojax" style="font-size: 30px;">𓅠𓅓𓏛𓐰𓆑𓇓𓏲𓅓𓐰𓂝𓆷𓄿𓏲𓐱𓏭𓐰𓏛𓋴𓍋𓅓𓐰𓂋𓀙𓀀</span><br>
<span class="hierojax" style="font-size: 30px;">𓂻𓏲𓋴𓊪𓐰𓏲𓍼𓐰𓏤</span><br>
<hr>
<span class="hierojax" style="font-size: 30px;">𓅓𓏞𓏲𓐰𓏲𓏛𓐰𓏥𓍲𓐰𓈖𓈖𓐰𓏌𓐱𓏲𓀔𓀀𓅭𓏤𓐰𓑂𓀀𓈖𓊹𓇋𓏏𓐰𓆑𓅯𓄿𓏇𓑄࿠𓐱𓑄࿠</span><br>

</body>
</html>
