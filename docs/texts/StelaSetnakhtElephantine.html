<!DOCTYPE html>
<html lang="en">
<head>
<meta http-equiv="Content-Type" content="text/html; charset=utf-8">
<title>Stela of Setnakht at Elephantine</title>
<link rel="stylesheet" type="text/css" href="hierojax.css" />
<script type="text/javascript" src="hierojax.js"></script>
<script type="text/javascript">
    window.addEventListener("DOMContentLoaded", () => {
hierojax.processFragments(); });
</script>
</head>
<body>

<h1>Stela of Setnakht at Elephantine</h1>

<p>KRI V, 671</p>
<p>
Typed by S. Rosmorduc in JSesh, licence: Creative commons CC-BY
</p>
<p>
Converted automatically to Unicode using HieroJax.
</p>
<span class="hierojax" style="font-size: 30px;">𓂠𓐰𓏏𓐱𓑂𓐷𓐙︂𓐰𓏏𓐸𓐱𓁦𓐰𓈖𓇋𓏏𓐰𓆑𓎠𓐰𓐷𓐙︂𓐰𓏏𓐸𓐱𓁦𓏇𓇳𓐰𓏤𓏙𓈖𓐰𓈖𓐰𓎡𓆳𓐱𓆳𓐱𓆳𓐰𓈖𓏏𓐰𓍃𓐰𓐝𓀭</span><br>
<span class="hierojax" style="font-size: 30px;">𓋹𓍛𓏤𓐰𓈖𓅃𓃒𓐰𓂡𓅨𓐰𓂋𓄇𓐱𓄇𓐰𓏏𓐱𓏭𓅒𓅱𓐳𓏏𓀾𓈍𓐰𓂝𓐰𓏦𓏇𓁯𓅃𓋞𓌂𓐝𓐰𓂡𓐍𓐱𓊪𓐰𓈙𓐰𓄗𓂧𓐰𓂋𓐰𓂡</span><br>
<span class="hierojax" style="font-size: 30px;">𓊤𓇋𓇋𓏤𓐰𓏤𓐱𓏤𓀐𓐰𓆑𓇓𓏏𓆤𓐰𓏏𓎠𓐰𓇾𓐰𓇾𓐰𓈅𓐱𓈅𓍹𓐼𓇳𓐱𓄊𓐱𓁩𓐱𓐷𓈍𓐰𓏦𓐰𓈘𓐸𓐱𓐷𓍉𓐰𓈖𓐸𓐱𓐷𓇳𓐰𓑂𓐸𓐽𓍺𓅭𓇳𓐰𓑂𓎠𓐰𓈍𓐰𓏦𓍹𓐼𓁣𓑀𓐱𓐷𓇳𓐰𓑂𓐸𓐱𓁩𓐱𓑂𓐱𓑂𓐽𓍺𓇋𓏠𓐰𓈖𓐰𓇳𓐱𓏤𓊹𓏪𓇓𓌸𓇋𓇋𓑄︀</span><br>
<span class="hierojax" style="font-size: 30px;">𓈖𓐰𓁛𓈎𓇋𓀾𓏛𓐰𓆑𓐝𓐰𓊃𓐰𓈖𓐰𓏭𓏕𓐰𓏛𓐰𓆑𓂋𓑕𓐰𓆑𓑕𓇋𓂇𓐰𓊪𓐱𓅱𓈖𓐰𓍃𓐰𓐝𓀭𓆓𓐳𓐷𓏏𓐱𓏤𓐸𓐰𓆑𓇸𓐰𓏏𓊹𓐱𓊹𓐱𓊹𓐰𓏦𓉻𓐰𓏏𓐰𓏛𓉔𓐰𓂋𓐰𓏛𓍘𓇋𓁷𓐰𓏤𓋴𓐍𓐰𓂋𓐰𓏲𓏛𓐰𓏦𓐰𓆑𓏇𓇋</span><br>
<span class="hierojax" style="font-size: 30px;">𓂋𓑕𓐰𓑄︀𓇴𓐰𓏤𓇥𓐰𓂋𓃹𓐰𓈖𓇾𓐰𓏤𓐱𓈅𓊪𓐰𓈖𓐝𓐰𓅱𓆷𓐰𓄿𓁸𓈖𓇾𓐰𓌻𓐰𓂋𓇋𓆶𓃉𓐰𓊖𓌗𓄿𓇋𓇋𓈐𓐰𓂻𓋴𓏏𓂋𓐰𓎔𓐰𓏏𓐰𓎛𓐱𓈗𓄣𓐰𓏤𓋔𓊹𓄫𓐰𓅱𓏛︂𓑄︀</span><br>
<span class="hierojax" style="font-size: 30px;">𓑄︀𓂝𓐰𓏤𓐰𓆑𓍉𓐱𓊪𓐰𓏲𓐰𓆑𓍛𓏤𓐱𓀭𓐰𓆑𓋹𓍑𓋴𓏃𓐰𓈖𓐰𓏏𓐱𓏭𓁨𓏤𓐰𓏦𓐝𓐰𓂝𓐰𓎡𓇉𓄿𓁶𓐱𓏤𓐰𓆑𓎛𓆑𓐰𓈖𓐰𓏌𓐱𓅱𓆐𓐰𓏏𓐰𓏦𓂋𓐰𓄂𓐰𓏏𓐱𓏤𓐰𓆑𓇾𓐰𓇾𓐰𓇾𓐰𓈅𓐱𓈅𓐱𓈅</span><br>
<span class="hierojax" style="font-size: 30px;">𓎠𓐰𓅱𓐱𓐷𓏤𓐰𓏤𓐱𓏤𓐸𓌨𓐰𓂋𓏭𓐰𓏛𓋴𓐍𓐰𓂋𓐰𓏛𓏦𓐰𓆑𓋴𓂋𓐰𓏲𓐱𓏭𓐰𓏛𓏠𓐰𓈖𓐰𓏏𓐱𓏴𓅫𓐰𓏦𓑄︀𓏏𓑕𓐰𓑄︀𓋴𓅯𓑕𓏇𓇋𓂋𓐰𓂝𓐰𓇳𓐱𓏤𓋴𓁷𓐰𓂋𓅱𓐰𓈐𓁶𓐱𓏤𓐰𓏦𓎠𓐰𓂋𓑄︀</span><br>
<span class="hierojax" style="font-size: 30px;">𓑄︀𓋁𓀁𓏛𓐰𓈖𓅧𓏏𓐰𓑂𓅱𓈅𓐰𓏦𓑄︀𓑄︀𓇋𓑕𓋴𓏏𓅱𓍛𓏤𓐱𓀭𓐰𓆑𓋹𓍑𓋴𓏇𓇋𓏏𓐰𓆑𓇓𓅱𓏏𓐰𓐍𓁣𓑕</span><br>
<span class="hierojax" style="font-size: 30px;">𓊪𓑕𓐰𓂧𓑕𓐰𓌒𓑕𓂋𓑕𓐰𓏠𓑕𓐰𓈖𓑕𓂢𓐰𓂢𓆑𓐰𓏭𓐰𓂋𓆑𓐰𓂧𓐰𓂡𓆎𓐰𓐝𓐰𓏏𓐱𓊖𓅓𓏏𓐰𓉔𓄿𓂾𓂻𓇓𓅱𓄇𓐱𓄇𓐰𓏭𓐰𓆑𓍲𓐰𓈖𓐰𓏌𓐱𓏲𓍶𓐰𓐝𓎃𓏤𓐰𓏦𓑄︀</span><br>
<span class="hierojax" style="font-size: 30px;">𓍲𓑕𓐰𓈖𓑕𓐰𓂝𓑕𓀐𓐰𓏦𓌨𓐰𓂋𓄂𓐰𓏏𓐱𓏤𓐰𓆑𓈖𓐰𓈞𓐝𓐰𓂡𓐰𓈖𓋴𓈖𓐰𓂧𓅾𓐰𓏦𓆑𓐰𓄣𓐱𓏤𓋴𓈖𓐰𓏦𓅱𓐳𓏏𓐍𓐰𓑂𓂾𓂻𓐰𓏦𓋴𓈖𓐰𓏦𓐰𓂋𓐍𓐰𓊪𓏏</span><br>
<span class="hierojax" style="font-size: 30px;">𓏲𓅮𓐰𓏦𓈙𓐰𓆑𓐰𓏭𓅮𓐰𓏦𓃀𓇋𓅱𓐰𓎡𓅃𓁷𓐰𓏤𓐠𓏤𓋴𓈖𓐰𓏦𓃀𓑕𓅱𓎝𓎛𓏛︂𓋴𓈖𓐰𓏦𓌉𓋞𓐰𓃉𓐰𓃉𓐱𓃉𓋞𓐰𓃉𓐰𓃉𓐱𓃉</span><br>
<span class="hierojax" style="font-size: 30px;">𓏶𓏪𓇾𓐰𓌻𓐰𓂋𓆶𓃉𓐰𓊖𓂋𓐰𓂝𓐰𓈖𓋴𓈖𓐰𓏦𓐰𓈖𓇓𓇓𓈖𓐰𓈖𓋋𓐰𓏏𓐱𓏏𓅂𓌙𓐰𓈊𓂋𓐰𓋴𓆼𓄿𓐍𓐰𓂻𓈖𓐰𓅱𓐱𓐷𓏤𓐰𓏤𓐱𓏤𓐸𓈖𓐰𓂡𓐰𓐍𓐱𓏏𓏪</span><br>
<span class="hierojax" style="font-size: 30px;">𓇯𓐰𓁶𓐱𓏤𓏪𓇾𓐰𓌻𓐰𓂋𓆶𓃉𓐰𓊖𓉲𓏛︂𓀁𓅱𓐰𓏦𓅱𓉔𓄿𓇋𓇋𓏴𓐰𓅫𓏪𓆷𓐰𓏤𓄿𓉻𓐰𓏛𓐰𓂋𓏤𓅱𓏪𓅱𓋴𓆑𓐰𓅫</span><br>
<span class="hierojax" style="font-size: 30px;">𓏪𓑕𓇋𓐍𓐰𓂋𓈍𓐰𓂝𓐰𓏛𓐰𓈖𓊹𓏤𓐰𓎠𓊹𓂋𓐰𓏏𓁐𓐰𓎠𓃀𓇋𓄿𓇋𓇋𓏏𓐰𓍄𓐰𓏦𓋴𓈖𓐰𓏦𓐍𓐰𓂋𓊹𓄤𓅓𓋴𓑀𓂋𓐰𓃱𓏛︂𓈖𓑕𓐰𓆑𓑒</span><br>
<span class="hierojax" style="font-size: 30px;">𓑄︀𓆞𓐰𓄿𓇋𓇋𓏏𓅱𓀐𓐰𓏦𓌨𓐰𓂋𓏭𓐰𓏛𓐰𓆑𓅱𓆓𓐳𓐣𓐰𓂝𓌙𓏛𓐰𓈖𓊹𓊹𓊹𓏪𓂋𓐰𓏤𓋴𓈖𓐰𓏦𓌉𓆓𓐳𓇳𓊪𓐰𓂧𓑄︀</span><br>
<span class="hierojax" style="font-size: 30px;">𓆳𓑕𓏏𓑕𓐰𓊗𓑕𓏤𓏤𓇹𓐰𓏮𓈙𓐰𓈖𓐰𓈖𓐰𓈖𓇳𓐰𓎆𓂜𓐰𓈖𓂋𓐰𓈎𓇋𓇋𓀐𓐰𓏦𓋔𓍛𓏤𓐱𓀭𓐰𓆑𓋹𓍑𓋴𓅓𓇾𓐰𓇾𓐰𓇾𓐰𓏦𓎠𓐰𓅱𓐱𓐷𓏤𓐰𓏤𓐱𓏤𓐸𓇋𓂋𓑕𓐰𓏏𓑋𓐰𓏲𓂋𓑒𓐰𓆓𓑒𓐳𓂧</span><br>
<span class="hierojax" style="font-size: 30px;">𓋔𓍛𓏤𓐱𓀯𓐰𓆑𓋹𓍑𓋴𓄣𓐱𓏤𓐰𓎡𓇛𓅓𓏛𓐰𓎠𓀯𓈖𓐰𓇾𓐰𓏤𓐱𓈅𓊪𓐰𓈖𓈖𓐰𓄿𓋴𓃱𓂋𓐰𓏤𓊹𓀭𓆣𓐰𓂋𓅱𓐍𓐰𓏏𓆑𓐰𓀐𓐰𓏦𓎡𓑒𓐰𓂜𓑒</span><br>
<span class="hierojax" style="font-size: 30px;">𓃹𓐰𓈖𓐰𓈖𓋴𓈖𓐰𓏦𓁶𓐱𓏤𓐰𓇾𓐰𓏤𓐱𓈅𓇋𓅱𓂜𓐰𓈖𓄇𓐱𓄇𓐰𓂡𓈖𓐰𓀎𓏪𓈖𓐰𓏏𓎛𓏏𓐰𓂋𓇋𓆳𓀀𓐰𓏦𓄋𓐰𓊪𓏴𓐰𓏛𓁷𓐰𓏤𓇋𓏏𓐰𓆑𓀭𓑒𓐰𓎡𓑒</span><br>
<span class="hierojax" style="font-size: 30px;">𓂋𓑉𓐰𓉐𓑕𓐱𓏤𓐰𓏦𓑉𓐰𓎠𓑉𓃹𓐰𓈖𓉿𓐰𓂡𓂋𓑕𓐰𓑄︀𓏲𓑕𓑄︀𓇋𓏲𓑕𓋴𓅧𓈎𓐰𓑂𓂻𓐰𓂋𓅱𓍑𓉐𓐰𓏦𓊹𓐱𓊹𓐱𓊹𓐰𓏦𓁷𓐰𓏤𓋴𓅱𓋴𓐍𓐱𓎺𓐰𓏛</span><br>
<span class="hierojax" style="font-size: 30px;">𓑄︀𓑄︀𓉔𓄿𓑄︀𓅱𓑄︀𓑄︀𓑄︀𓀀𓅱𓏤𓐰𓏤𓐱𓏤𓏛𓐰𓑂𓍘𓑕𓇋𓁷𓐰𓏤𓍲𓐰𓈖𓃀𓄛𓐰𓆑𓇋𓍘𓇋𓇋𓀛𓑕</span><br>
<span class="hierojax" style="font-size: 30px;">𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀𓑄︀</span><br>

</body>
</html>
