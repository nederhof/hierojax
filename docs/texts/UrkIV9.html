<!DOCTYPE html>
<html lang="en">
<head>
<meta http-equiv="Content-Type" content="text/html; charset=utf-8">
<title>Urkunden IV 9</title>
<link rel="stylesheet" type="text/css" href="hierojax.css" />
<script type="text/javascript" src="hierojax.js"></script>
<script type="text/javascript">
    window.addEventListener("DOMContentLoaded", () => {
hierojax.processFragments(); });
</script>
</head>
<body>

<h1>Urkunden IV 9</h1>

<p>
Originally encoded in RES, as part of the <a
href="https://mjn.host.cs.st-andrews.ac.uk/egyptian/texts/">St Andrews Corpus</a>.
Converted automatically to Unicode using HieroJax.
</p>

<span class="hierojax" data-type="svg" style="font-size: 30px;">𓈖𓑕𓉻𓑕𓐰𓂝𓑕</span><br>
<span style="font-size: 10; font-weight: 700;">(A1)</span> <span class="hierojax" data-type="svg" style="font-size: 30px;">𓏏𓐰𓈖𓏠𓐰𓐍𓑕𓐱𓍊𓑕𓆑𓐷𓁷𓑕𓐰𓏤𓑕𓐸𓐱𓐷𓄣𓑕𓐰𓏤𓑕𓐸𓑃࿠𓂜𓑕</span><br>
<span style="font-size: 10; font-weight: 700;">(A2)</span> <span class="hierojax" data-type="svg" style="font-size: 30px;">𓅠𓐝𓅱𓐱𓏏𓃹𓑕𓐰𓈖𓑕𓅪𓑕𓐰𓆑𓑕</span><br>
<span style="font-size: 10; font-weight: 700;">(A3)</span> <span class="hierojax" data-type="svg" style="font-size: 30px;">𓐍𓐰𓂋𓍲𓐰𓈖𓇋𓏏𓐱𓇋𓀙𓐱𓐷𓏤𓐰𓏤𓐰𓏤𓐸𓈙𓐰𓆑𓅴</span><br>
<span style="font-size: 10; font-weight: 700;">(A4)</span> <span class="hierojax" data-type="svg" style="font-size: 30px;">𓎡𓐰𓆑𓅴𓂬𓐰𓂡𓁷𓐰𓏤𓈉𓐰𓏏𓐱𓏤𓎟𓐰𓏏𓍃𓅓</span><br>
<span style="font-size: 10; font-weight: 700;">(A5)</span> <span class="hierojax" data-type="svg" style="font-size: 30px;">𓏏𓐰𓈙𓏏𓐱𓏴𓐰𓂻𓂋𓎟𓐰𓇾𓐰𓇾𓁷𓐰𓏤𓊪𓐰𓂋𓇋𓐱𓆴𓂡</span><br>
<span style="font-size: 10; font-weight: 700;">(A6)</span> <span class="hierojax" data-type="svg" style="font-size: 30px;">𓎟𓈎𓐰𓂋𓊃𓐰𓏏𓊭𓐝𓎿𓐱𓎿𓎿𓐱𓇓𓏏𓐰𓈖𓄓𓐻𓋨</span><br>
<span style="font-size: 10; font-weight: 700;">(A7)</span> <span class="hierojax" data-type="svg" style="font-size: 30px;">𓇺𓄟𓐱𓋴𓆓𓐳𓂧𓏏𓅱𓈖𓐰𓆑𓊪𓐰𓈖𓇑𓐱𓐷𓏌𓐰𓏏𓐸𓐱𓃀</span><br>
<span style="font-size: 10; font-weight: 700;">(B1)</span> <span class="hierojax" data-type="svg" style="font-size: 30px;">𓉐𓑕𓐰𓂋𓑕𓐰𓏏𓑕𓂻𓅓𓑕𓉔𓑕𓐰𓂋𓑕𓇳𓑕𓐰𓏤𓑕𓑃࿠𓇼𓑕𓐱𓀢𓑕𓐱𓐷𓇳𓑕𓐰𓏤𓑕𓐸𓀭𓑕𓊵𓑕𓐰𓏏𓑕𓐱𓊪𓑕𓆑𓅓𓋹𓈖𓐰𓐍𓐝𓈌𓐰𓏏𓐱𓉐</span><br>
<span style="font-size: 10; font-weight: 700;">(B2)</span> <span class="hierojax" data-type="svg" style="font-size: 30px;">𓈖𓑕𓐰𓏏𓐰𓇯𓋴𓐱𓐷𓐍𓐰𓂋𓐸𓑃࿠𓅓𓎛𓐱𓐷𓇳𓐰𓎱𓐸𓐱𓃀𓊃𓐰𓈖𓐰𓏤𓐱𓏤𓐱𓏤𓎟𓈖𓊪𓐱𓏏𓐰𓇯𓈖𓇿𓐰𓏤𓐱𓈅</span><br>
<span style="font-size: 10; font-weight: 700;">(B3)</span> <span class="hierojax" data-type="svg" style="font-size: 30px;">𓇋𓐱𓋔𓑃࿠𓅨𓑃࿠𓂞𓑕𓐰𓂞𓑕𓐷𓁶𓑕𓐰𓏤𓑕𓐸𓐱𓂾𓑕𓏜𓑕𓐱𓐝𓑕𓁷𓑕𓐱𓏤𓑕𓐰𓈖𓑕𓑅࿠𓐱𓄓𓑕𓐰𓑅࿠𓐱𓄓𓑕𓐱𓑅࿠𓐰𓄓𓑕𓐱𓑅࿠𓀀𓑕𓐰𓏤𓑕𓐱𓏤𓑕𓐱𓏤𓑕𓏠𓐰𓈖𓐰𓆑𓇋𓐱𓏏𓐱𓇋𓀙𓐱𓐷𓏤𓐰𓏤𓐰𓏤𓐸</span><br>
<span style="font-size: 10; font-weight: 700;">(B4)</span> <span class="hierojax" data-type="svg" style="font-size: 30px;">𓂋𓐰𓏤𓋴𓐱𓐷𓉔𓐰𓂋𓐸𓂋𓑕𓀀𓑕𓅓𓇿𓑕𓐰𓏤𓑕𓐱𓈅𓑕𓂋𓑕𓇥𓑕𓐰𓂋𓑕𓆑𓑕𓑃࿠𓎟𓐝𓑉𓇓𓐱𓌞𓂻𓂋𓂻𓐰𓏏𓏤𓐱𓏤𓐱𓏤𓐰𓆑𓐝𓊨𓐱𓐷𓏏𓐰𓉐𓐸𓎟𓐰𓏏</span><br>
<span style="font-size: 10; font-weight: 700;">(B5)</span> <span class="hierojax" data-type="svg" style="font-size: 30px;">𓐷𓁷𓐰𓏤𓐸𓐱𓐷𓈖𓐰𓈖𓐰𓈖𓐸𓁷𓑕𓐰𓏤𓑕𓇿𓑕𓐰𓏤𓑕𓐱𓈅𓑕𓐷𓁷𓐰𓏤𓐸𓐱𓐷𓈉𓐰𓏏𓐱𓏤𓐸𓇔𓑕𓐱𓐷𓏏𓐰𓏤𓐸𓎔𓑕𓐰𓏏𓑕𓐱𓏏𓑕𓑃࿠𓐷𓉔𓑕𓐰𓂋𓑕𓐰𓂋𓑕𓐸𓐱𓅱𓑕𓏜𓑕𓎟𓑕𓐰𓇿𓑕𓐰𓇿𓑕</span><br>
<span style="font-size: 10; font-weight: 700;">(B6)</span> <span class="hierojax" data-type="svg" style="font-size: 30px;">𓁷𓐰𓏤𓋴𓐱𓐷𓐍𓐰𓂋𓑕𓐸𓅱𓐱𓏜𓏤𓐱𓏤𓐱𓏤𓐰𓆑𓌂𓐱𓐷𓊪𓐰𓂡𓐸𓈖𓀀𓂝𓐰𓑆࿠𓑃࿠𓏏𓑕𓐱𓅱𓑕𓑃࿠𓇵𓐰𓏤𓐱𓏤𓐱𓏤𓈖𓐰𓏏</span><br>
<span style="font-size: 10; font-weight: 700;">(B7)</span> <span class="hierojax" data-type="svg" style="font-size: 30px;">𓇳𓐱𓏤𓐰𓎟𓉐𓐰𓂋𓂻𓅓𓏃𓈖𓐰𓏏𓐱𓉐𓑕𓁷𓐰𓏤𓋴𓑕𓐱𓐷𓉔𓑕𓐰𓂋𓐰𓏏𓑕𓐸𓆈𓑕𓐰𓏏𓑕𓐱𓏤𓑕𓐱𓏤𓑕𓐱𓏤𓑕𓑃࿠𓅧𓑕𓈎𓑕𓐰𓂻𓑕𓐷𓁷𓑕𓐰𓏤𓑕𓐸𓐱𓋴𓑕𓏇𓑕𓐱𓇋𓑕𓏏𓑕𓐱𓀁𓑕𓉐𓑕𓐰𓂋𓑕𓂻𓑕𓌨𓑕𓐰𓂋𓑕𓎗𓅱𓏏𓐰𓏛</span><br>
<span style="font-size: 10; font-weight: 700;">(B8)</span> <span class="hierojax" data-type="svg" style="font-size: 30px;">𓊑𓐱𓐷𓏏𓐰𓏤𓐸𓎟𓐰𓏏𓌨𓐰𓂋𓊨𓏏𓐰𓉐𓁷𓐱𓏤𓐰𓆑𓆤𓏏𓐰𓋩𓎡𓑕𓐰𓆑𓑕𓐰𓂝𓑕𓅱𓑕𓐱𓐷𓂬𓑕𓐰𓂡𓑕𓐸</span><br>
<span style="font-size: 10; font-weight: 700;">(B9)</span> <span class="hierojax" data-type="svg" style="font-size: 30px;">𓈎𓐰𓈖𓏭𓐰𓂡𓈖𓇓𓐱𓐷𓏏𓐰𓈖𓐸𓇺𓄟𓐱𓋴𓀼𓐙𓐰𓊤࿢𓆓𓑕𓐳𓂧𓑕𓈖𓑕𓐰𓆑𓑕𓊪𓑕𓐰𓈖𓑕𓇑𓑕𓐱𓐷𓏌𓑕𓐰𓏏𓑕𓐸𓃀𓑕</span><br>
<span style="font-size: 10; font-weight: 700;">(B10)</span> <span class="hierojax" data-type="svg" style="font-size: 30px;">𓆓𓐳𓂧𓆑𓇋𓐱𓅱𓌞𓐱𓋴𓂻𓐰𓈖𓀀𓐱𓇓𓏏𓐰𓈖𓇋𓑕𓇋𓑕𓐱𓅱𓑕𓀰𓑕𓐰𓏤𓑕𓐱𓏤𓑕𓐱𓏤𓑕𓆤𓑕</span><br>
<span style="font-size: 10; font-weight: 700;">(B11)</span> <span class="hierojax" data-type="svg" style="font-size: 30px;">𓏏𓐱𓅂𓀰𓐰𓏤𓐱𓏤𓐱𓏤𓊹𓐱𓊹𓐱𓊹𓀭𓐱𓐷𓏤𓐰𓏤𓐰𓏤𓐸𓆣𓐰𓂋𓈖𓐰𓀀𓑕𓐷𓐍𓑕𓐰𓂋𓑕𓐸𓐱𓋴𓑕𓈖𓑕𓐰𓏤𓑕𓐱𓏤𓑕𓐱𓏤𓑕𓂋𓑕𓂻𓑕𓐰𓏏𓑕𓐱𓏤𓑕𓐱𓏤𓑕𓐱𓏤𓑕</span><br>
<span style="font-size: 10; font-weight: 700;">(B12)</span> <span class="hierojax" data-type="svg" style="font-size: 30px;">𓋴𓈖𓐰𓏤𓐱𓏤𓐱𓏤𓁷𓐰𓏤𓈉𓐰𓏏𓐱𓏤𓇔𓐱𓐷𓏏𓐰𓏤𓐸𓎔𓐰𓏏𓐱𓏏𓅓𓃀𓐱𓅱𓎟𓑕𓆣𓑕𓂋𓑕𓐰𓈖𓑕𓊃𓐰𓈖𓐰𓏤𓐱𓏤𓐱𓏤</span><br>
<span style="font-size: 10; font-weight: 700;">(B13)</span> <span class="hierojax" data-type="svg" style="font-size: 30px;">𓇋𓐱𓅓𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓐰𓎟𓄇𓄇𓐽𓍺𓐙𓑀𓐰𓊤࿢𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓐱𓂦𓂓𓐽𓍺𓐙𓑀𓑕𓐰𓊤࿢𓑕𓐷𓇓𓐰𓏏𓐸𓐱𓐷𓆤𓐰𓏏𓐸</span><br>
<span style="font-size: 10; font-weight: 700;">(B14)</span> <span class="hierojax" data-type="svg" style="font-size: 30px;">𓍹𓐼𓇳𓐱𓉻𓆣𓂓𓐽𓍺𓐙𓑀𓐰𓊤࿢𓇓𓐰𓏏𓆤𓐰𓏏𓍹𓐼𓇳𓐱𓉻𓆣𓈖𓐽𓍺𓐙𓑀𓐰𓊤࿢𓄤𓐱𓇋𓐱𓇋𓏏𓂋𓊹𓐱𓊪𓐱𓄤𓐰𓈖𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓏠𓆣𓐽𓍺</span><br>
<span style="font-size: 10; font-weight: 700;">(B15)</span> <span class="hierojax" data-type="svg" style="font-size: 30px;">𓏙𓐱𓋹𓆓𓐳𓐷𓏏𓐰𓇿𓐸𓇋𓐱𓅱𓄖𓐰𓂻𓈖𓀀𓀗𓏏𓐱𓄤𓆑𓐰𓂋𓐰𓏏𓇋𓐱𓅱𓀀𓅓</span><br>
<span style="font-size: 10; font-weight: 700;">(B16)</span> <span class="hierojax" data-type="svg" style="font-size: 30px;">𓋹𓈖𓐰𓐍𓈖𓐰𓐍𓐰𓂋𓇓𓏏𓐰𓈖𓇋𓐱𓅱𓅓𓎿𓐱𓅱𓏏𓐰𓏤𓐱𓏤𓐱𓏤𓐍𓐰𓂋𓑕𓍛𓐱𓍛𓍛𓐱𓋴𓈖𓐰𓏤𓐱𓏤𓐱𓏤</span><br>
<span style="font-size: 10; font-weight: 700;">(B17)</span> <span class="hierojax" data-type="svg" style="font-size: 30px;">𓇋𓐱𓅱𓌻𓐰𓂋𓅱𓐴𓏏𓀁𓀀𓅓𓍉𓐰𓎃𓐱𓐷𓊪𓐰𓉐𓐸𓋹𓍑𓐱𓋴𓄙𓐱𓅓𓈖𓈖</span><br>
<span style="font-size: 10; font-weight: 700;">(B18)</span> <span class="hierojax" data-type="svg" style="font-size: 30px;">𓀀𓊹𓐱𓐷𓈞𓐰𓏏𓐸𓎿𓐱𓅱𓏏𓐰𓏤𓐱𓏤𓐱𓏤𓇓𓐱𓐷𓈞𓐰𓏏𓐸𓅨𓐰𓂋𓏏𓍹𓐼𓇳𓐱𓁧𓂓𓐽𓍺𓐙𓑀𓐰𓊤࿢𓇋𓐱𓅱𓄞𓐰𓂧</span><br>
<span style="font-size: 10; font-weight: 700;">(B19)</span> <span class="hierojax" data-type="svg" style="font-size: 30px;">𓂑𓈖𓀀𓅭𓐴𓏤𓊃𓅨𓐰𓂋𓏏𓇓𓏏𓐰𓈖𓅭𓐴𓏏𓍹𓐼𓇳𓐱𓄤𓄤𓐱𓄤𓀯𓐽𓍺𓐙𓑀𓐰𓊤࿢𓇋𓐱𓅱𓊃𓐝</span><br>
<span style="font-size: 10; font-weight: 700;">(B20)</span> <span class="hierojax" data-type="svg" style="font-size: 30px;">𓀔𓏶𓅓𓑕𓐰𓏭𓑕𓏠𓐰𓈖𓐰𓂧𓂑𓐰𓂑𓑕𓄓𓐻𓋨𓄙𓐱𓀁𓎡𓐰𓆑𓂝𓐰𓂬𓂡𓇺𓄟𓐱𓋴𓆓𓐳𓂧𓏏𓅱𓊪𓐰𓈖𓇑𓐱𓐷𓏌𓐰𓏏𓐸𓐱𓃀</span><br>
<span style="font-size: 10; font-weight: 700;">(C1)</span> <span class="hierojax" data-type="svg" style="font-size: 30px;">𓂋𓐰𓊪𓐰𓂝𓄂𓐰𓂝𓆤𓏏𓐰𓋩𓋴𓐱𓍋𓌡𓐰𓏏𓐱𓏤𓂝𓑃࿠</span><br>
<span style="font-size: 10; font-weight: 700;">(C2)</span> <span class="hierojax" data-type="svg" style="font-size: 30px;">𓄓𓐻𓋨𓄙𓅱𓎡𓐰𓆑𓂝𓅱𓂬𓐰𓂡𓇹𓄟𓋴𓐱𓀽𓆓𓐳𓂧𓅱𓐳𓏏𓑕𓈖𓐰𓆑𓊪𓐰𓈖𓇑𓐱𓐷𓏌𓐰𓏏𓐸𓐱𓃀𓀽𓐙𓑀𓐰𓊤࿢</span><br>
<span style="font-size: 10; font-weight: 700;">(C3)</span> <span class="hierojax" data-type="svg" style="font-size: 30px;">𓆓𓐳𓂧𓆑𓇋𓐱𓅱𓌞𓐱𓋴𓂻𓐰𓈖𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓐰𓎟𓄇𓐱𓐷𓏏𓐰𓏏𓐸𓐽𓍺𓐙࿢𓐱𓊤𓎡𓐰𓆑𓂝𓐰𓂬𓀀𓈖𓐰𓆑𓐷𓁷𓐰𓏤𓐸𓐱𓍑𓉔𓐰𓏭𓈉</span><br>
<span style="font-size: 10; font-weight: 700;">(C4)</span> <span class="hierojax" data-type="svg" style="font-size: 30px;">𓋹𓐱𓏺𓐷𓂧𓐰𓏏𓐱𓄹𓐸𓐱𓏺𓇋𓐱𓅱𓌞𓐱𓋴𓂻𓐰𓈖𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓐱𓂦𓂓𓐽𓍺𓐙࿢𓐱𓊤𓎡𓐰𓆑𓂝𓐰𓂬𓀀𓈖𓐰𓆑𓅓𓎡𓐰𓈙𓈉</span><br>
<span style="font-size: 10; font-weight: 700;">(C5)</span> <span class="hierojax" data-type="svg" style="font-size: 30px;">𓋹𓀏𓐱𓏺𓄙𓐱𓅓𓁹𓐰𓈖𓈖𓇓𓐰𓏏𓆤𓐰𓏏𓍹𓐼𓇳𓐱𓂦𓂓𓐽𓍺𓐙࿢𓐱𓊤𓎡𓐰𓆑𓂝𓐰𓂬𓈖𓐰𓆑𓁷𓐰𓏤𓎔𓐰𓏏𓐱𓏭𓆭𓐱𓅱</span><br>
<span style="font-size: 10; font-weight: 700;">(C6)</span> <span class="hierojax" data-type="svg" style="font-size: 30px;">𓎡𓐰𓉔𓎡𓐰𓈉𓂧𓐰𓏏𓐱𓄹𓏺𓐱𓏺𓐱𓏺𓇋𓐱𓅱𓌞𓐱𓋴𓂻𓐰𓈖𓇓𓐰𓏏𓆤𓐰𓏏𓍹𓐼𓇳𓐱𓉼𓆣𓂓𓐽𓍺𓐙࿢𓐱𓊤𓎡𓐰𓆑𓂝𓐰𓂬𓀀𓈖𓐰𓆑𓅓𓎡𓐰𓈙𓈉</span><br>
<span style="font-size: 10; font-weight: 700;">(C7)</span> <span class="hierojax" data-type="svg" style="font-size: 30px;">𓋹𓀏𓐱𓏺𓐱𓏺𓁷𓐰𓂋𓅱𓈐𓐰𓂋𓐓𓐰𓋹𓀏𓐷𓏤𓐰𓏤𓐰𓏤𓐸𓐱𓏎𓈖𓐰𓀀𓅓𓎡𓐰𓈙𓈉𓂜𓐎𓐰𓏛𓈖𓀀𓐱𓋴𓏏</span><br>
<span style="font-size: 10; font-weight: 700;">(C8)</span> <span class="hierojax" data-type="svg" style="font-size: 30px;">𓄙𓐱𓅓𓁹𓐰𓈖𓈖𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓐱𓉼𓆣𓐱𓂓𓐽𓍺𓐙࿢𓐱𓊤𓎡𓐰𓆑𓂝𓐰𓂬𓀀𓈖𓐰𓆑𓁷𓐰𓏤𓈉𓈖𓐰𓏏𓈖𓐰𓄿𓉔𓐰𓂋𓐰𓏭</span><br>
<span style="font-size: 10; font-weight: 700;">(C9)</span> <span class="hierojax" data-type="svg" style="font-size: 30px;">𓈖𓐰𓄿𓈉𓂧𓐰𓏏𓐱𓄹𓎆𓐱𓎆𓐰𓏺𓃗𓐳𓏺𓅨𓐰𓂋𓐰𓂋𓇋𓐱𓇋𓐱𓏏𓌝𓐳𓏺𓇋𓐱𓅱𓌞𓐱𓋴𓈖𓇓𓐰𓏏𓆤𓐰𓏏𓍹𓐼𓇳𓐱𓉼𓐱𓆣𓋔𓐽𓍺𓐙࿢𓐱𓊤</span><br>
<span style="font-size: 10; font-weight: 700;">(C10)</span> <span class="hierojax" data-type="svg" style="font-size: 30px;">𓏎𓈖𓐰𓏏𓐰𓈖𓁷𓐰𓏤𓆷𓇓𓅱𓈉𓋴𓐱𓐷𓐓𓐰𓌈𓐸𓋹𓐱𓀏𓐷𓏤𓐰𓏤𓐰𓏤𓐸𓐱𓐷𓆈𓐰𓏤𓐱𓏤𓐱𓏤𓐸𓅨𓐰𓏏𓂜𓐎𓐰𓏛𓈖𓀀𓋴𓐱𓏏</span><br>
<span style="font-size: 10; font-weight: 700;">(D1)</span> <span class="hierojax" data-type="svg" style="font-size: 30px;">𓂋𓑕𓐰𓊪𓑕𓐰𓂝𓑕𓄂𓑕𓐰𓂝𓑕𓋴𓑋𓍋𓑋𓌡𓐰𓏏𓐱𓏭𓋴𓐱𓐷𓉻𓑕𓐰𓏛𓑕𓐸𓈖𓑕𓇓𓑋𓏏𓑋𓐱𓀲𓑋𓋴𓐱𓇋𓈎𓐰𓂋𓐰𓏛𓈖𓑕𓆤𓐱𓏏𓀷𓑋</span><br>
<span style="font-size: 10; font-weight: 700;">(D2)</span> <span class="hierojax" data-type="svg" style="font-size: 30px;">𓁹𓑕𓐰𓈖𓑕𓎟𓑕𓐰𓇿𓑕𓐰𓇿𓑕𓂓𓐰𓆑𓑕𓏠𓐰𓈖𓏛𓌻𓐰𓂋𓐰𓏏𓅓𓐱𓇓𓏏𓐰𓈖𓐰𓉐𓐱𓏤𓎟𓎿𓐱𓎿𓐱𓎿𓅓𓍉𓐰𓎂𓋹𓐱𓍑𓐱𓋴</span><br>
<span style="font-size: 10; font-weight: 700;">(D3)</span> <span class="hierojax" data-type="svg" style="font-size: 30px;">𓉐𓑕𓐰𓂋𓑕𓐰𓂻𓑕𓂋𓑕𓇉𓐱𓐷𓁶𓐰𓉐𓐸𓐷𓁷𓑕𓐰𓏤𓑕𓐸𓐱𓋴𓑕𓉔𓑕𓐰𓂋𓑕𓐰𓏏𓑕𓆈𓐰𓏏𓐱𓏤𓐱𓏤𓐱𓏤𓄙𓐱𓀁𓆑𓂋𓐰𓏤𓐰𓈖𓆤𓐱𓏏𓀷𓈖𓃶𓏤𓐱𓏤𓐱𓏤𓐰𓆑𓄓𓐻𓋨</span><br>
<span style="font-size: 10; font-weight: 700;">(D4)</span> <span class="hierojax" data-type="svg" style="font-size: 30px;">𓄙𓑕𓐱𓅱𓎡𓐰𓆑𓐰𓂝𓅱𓂬𓐰𓂡𓇺𓄟𓋴𓐱𓀽𓆓𓐳𓂧𓈖𓐰𓆑𓊪𓐰𓈖𓇑𓐱𓐷𓏌𓑕𓐰𓏏𓑕𓐸𓐱𓃀𓆓𓐳𓂧𓆑𓎝𓐱𓎛𓐱𓏜𓅮𓄿𓑕</span><br>
<span style="font-size: 10; font-weight: 700;">(D5)</span> <span class="hierojax" data-type="svg" style="font-size: 30px;">𓍹𓐼𓋾𓐱𓈎𓐱𓀰𓐽𓍺𓋹𓆓𓐳𓐷𓏏𓐰𓇿𓐸𓇋𓐱𓅱𓂜𓏏𓐰𓈙𓏴𓐰𓂻𓀀𓂋𓇓𓏏𓐱𓀲𓁷𓐰𓏤𓊪𓐰𓂋𓇋𓐱𓆵𓂡𓐰𓏤𓐱𓏤𓐱𓏤𓆷𓐰𓂝𓏛𓐰𓐝𓑕</span><br>
<span style="font-size: 10; font-weight: 700;">(D6)</span> <span class="hierojax" data-type="svg" style="font-size: 30px;">𓐷𓇓𓑕𓐰𓏏𓑕𓐸𓐱𓐷𓆤𓐰𓏏𓐸𓍹𓐼𓇳𓐰𓎟𓄇𓐱𓐷𓏏𓐰𓏏𓐸𓐽𓍺𓐙࿢𓐱𓊤𓐱𓄤𓐱𓇋𓇋𓐱𓐷𓏏𓐰𓏛𓐸𓂋𓐱𓐷𓇓𓐰𓏏𓐸𓆤𓐰𓏏𓍹𓐼𓇳𓐱𓉼𓆣𓋔𓐽𓍺𓐙࿢𓐱𓊤𓇋𓐱𓅱𓀀𓅓</span><br>
<span style="font-size: 10; font-weight: 700;">(D7)</span> <span class="hierojax" data-type="svg" style="font-size: 30px;">𓎿𓐱𓋴𓐱𓏏𓈖𓐰𓏏𓐍𓐰𓂋𓇓𓏏𓐱𓀲𓄤𓐱𓇋𓐱𓇋𓏏𓂋𓇓𓐰𓏏𓆤𓐰𓏏𓍹𓐼𓇳𓐱𓏠𓆣𓐽𓍺𓋹𓆓𓐳𓐷𓏏𓐰𓇿𓐸𓂋𓐰𓂝𓈖𓈖𓇓𓐰𓏏𓆤𓐰𓏏𓍹𓐼𓇳𓐰𓂦𓂓𓐽𓍺</span><br>
<span style="font-size: 10; font-weight: 700;">(D8)</span> <span class="hierojax" data-type="svg" style="font-size: 30px;">𓋞𓐰𓈒𓐰𓏤𓐱𓏤𓐱𓏤𓂝𓐰𓂝𓐰𓋪𓐱𓏺𓐱𓏺𓈙𓐰𓃀𓐱𓅱𓋝𓐰𓏺𓐱𓏺𓄟𓐱𓋴𓎡𓐰𓏏𓐱𓅱𓏺𓃀𓎼𓐱𓇓𓅱𓐱𓌑𓑐𓋜𓑇𓐰𓏏𓎔𓐻𓐷𓏏𓐱𓆄𓐸𓅓𓐍𓐰𓏏𓐷𓃀𓐰𓏏𓐸𓐱𓐷𓑃࿠𓐰𓏺𓑕𓐸</span><br>
<span style="font-size: 10; font-weight: 700;">(D9)</span> <span class="hierojax" data-type="svg" style="font-size: 30px;">𓂋𓐰𓂞𓈖𓈖𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓐱𓉼𓆣𓐱𓂓𓐽𓍺𓋞𓐰𓈒𓐰𓏤𓐱𓏤𓐱𓏤𓂝𓐰𓂝𓐰𓋪𓑕𓐱𓏺𓐱𓏺𓐱𓏺𓐱𓏺𓈙𓐰𓃀𓐱𓅱𓋝𓐰𓏺𓐱𓏺𓐱𓏺𓐱𓏺𓄟𓐱𓋴𓎡𓐰𓏏𓐱𓅱𓏤𓂝𓐰𓆑𓐰𓆑𓆦𓐷𓏺𓐱𓏺𓐰𓏺𓐱𓏺𓐸𓐱𓐷𓏺𓐰𓏺𓐸</span><br>
<span style="font-size: 10; font-weight: 700;">(D10)</span> <span class="hierojax" data-type="svg" style="font-size: 30px;">𓃬𓐰𓏺𓐱𓏺𓐱𓏺𓋞𓐰𓈒𓐰𓏤𓐱𓏤𓐱𓏤𓄿𓐴𓈎𓎛𓅱𓌏𓐱𓏺𓐱𓏺𓂋𓐰𓂞𓈖𓈖𓐷𓇓𓐰𓏏𓐸𓐱𓐷𓆤𓐰𓏏𓐸𓍹𓐼𓇳𓉼𓐱𓆣𓋔𓐽𓍺𓋞𓐰𓈒𓐰𓏤𓐱𓏤𓐱𓏤𓂝𓐰𓂝𓐰𓋪𓐱𓏺𓐱𓏺𓐱𓏺𓐱𓏺</span><br>
<span style="font-size: 10; font-weight: 700;">(D11)</span> <span class="hierojax" data-type="svg" style="font-size: 30px;">𓈙𓐰𓃀𓅱𓋝𓐰𓏺𓐱𓏺𓐱𓏺𓐰𓏺𓐱𓏺𓐱𓏺</span><br>
<span class="hierojax" data-type="svg" style="font-size: 30px;">𓄟𓎡𓐰𓏏𓅱𓏺𓐱𓏺𓐱𓏺𓅓𓐍𓐰𓏏𓃀𓏏𓐰𓊌𓐰𓏺𓋠𓄿𓐱𓈎𓎛𓐱𓅱𓌏࿢𓐰𓏺𓐱𓏺</span><br>

</body>
</html>
